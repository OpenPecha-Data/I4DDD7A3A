༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG12987 ImageGroup : 11KG13064
LCCN: n/a ISBN: n/a
Title :
 དབུ་མ་རིན་ཆེན་ཕྲེང་བའི་རྩ་བ་དང་འགྲེལ་པ།
|dbu ma rin chen phreng ba'i rtsa ba dang 'grel pa/
Author:
n/a
Descriptor: n/a
Original Publication: bla rung snga 'gyur dpetshogs/:21
Place: Igser rta rdzong
Publisher: gser ljongs bla ma rung Inga rig nang bstan slob grwa chen mo/
Date : [2006]
Volume:
Total Volumes:
TBRC Pages:
Introductory Pages:
Text Pages: n/a
Scanning Information: Scanned at Tibetan Buddhist Resource Center, 150 West 17th St, New York City, NY
10011, US. Comments: 10/2012

༄༅། །དབུ་མ་རིན་ཆེན་ཕྲེང་བའི་རྩ་བ་དང་།
འགྲེལ་བ་བཞུགས་སོ། །
འཕགས་པ་ཀླུ་སྒྲུབ་སོགས་ཀྱིས་མཛད།
སྡོམ་བརྩོན་དམ་པ།
གསེར་ལྗོངས་བླ་མ་རུང་ལྔ་རིག་ནང་བསྟན་སློབ་གྲྭ་ཆེན་མོ། །

༈ མཉམ་མེད་སྟོན་མཆོག་ཐུབ་པའི་དབང་པོ་ལ་ན་མོ།

༈ དཔལ་མགོན་འཕགས་པ་ཀླུ་སྒྲུབ་ལ་ན་མོ།

༄༅། །དབུ་མ་རིན་ཆེན་ཕྲེང་བ་རྩ་
འགྲེལ་བཞུགས།
འཕགས་པ་ཀླུ་སྒྲུབ་སོགས་ཀྱིས་མཛད།
པ༽ངy༽
རྫོའགྱུར་དཔེ་ཚོགས།

ಉಪGad
ಬೆಚdichu
ಅಂದಳದವಿಗಳಲ್ಲಿ

དཀར་ཆག་ ་་ : :
གླག་བླ་ཆོས་འགྲུབ་ཀྱི་རྣམ་ཐར་མདོར་བསྡུས། ... ..…....
རྒྱལ་བོ་ལ་གཏམ་བྱ་བ་རིན་པོ་ཆེའི་ཕྲེང་བ། ...--- ་ས་... སློབ་དཔོན་ཀླུ་སྒྲུབ ༡
རིན་པོ་ཆེའི་ཕྲེང་བའི་རྒྱ་ཆེར་བཤད་པ། ........... སློབ་དཔོན་མི་ཕམ་བཤེས་གཉེན ༤༠
དབུ་མ་རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བའི་ མ ་མ 1:|: : ་ ་ ་
འགྲེལ་པ་ལུང་གི་གསལ་བྱེད། .... .. .. གླག་བླ་ཆོས་འགྲུབ ༡༢༠
འགྲེལ་བའི་མཆོད་བརྗོད་དང་བརྩམས་པར་དམ་བཅའ་བ། .. ..་ ༡༢༠
དང་པོ། མཚན་གྱི་དོན། .. 
----- --- -----བསསས ༡༢༥
གཉིས་པ། འགྱུར་གྱི་ཕྱག ..... …..... ......... .... . .. ༡༢༥
གསུམ་པ། གཞུང་གི་དོན། ... . ....... . ..... ............ ༡༢༥
ལེ་ཚན་དང་པོ། བཤད་པ་ལ་འཇུག་པའི་ཡན་ལག ..- ཡ--- - - ༡༢༥
༡ མཆོད་པར་རྗོད་པ་དང་། ..--- .. ༡༢༥
༢ བཤད་པར་དམ་བཅའ་བ། ........ .. ...... ...... ༡༢༦
ལེ་ཚན་གཉིས་པ། བཤད་བྱ་ཉིད་རྣམ་པར་དགོད་པ།.... .. ༡༢༧
{༡} མངོན་མཐོ་ངེས་ལེགས་རྒྱུ་འབྲས་སྤྱིར་བསྟན་པ། .....…........ ... ༡༢༧
ཀ བཤད་པའི་སྐབས་དབྱེ་བ། ...…........ ... ... ༡༢༧
ཁ བཤད་པ་དངོས། ...... . .. ----------- -.... .. ..….. ༡༣༠
གཅིག མངོན་མཐོའི་རྒྱུ་འབྲས་བཤད་པ་དང་། .... ... བ ༡༣༠
གཉིས། ངེས་ལེགས་ཀྱི་རྒྱུ་འབྲས་བཤད་པ། ..

༡ མདོ་ལས་གསུངས་ཚུལ་དང་། ...… .....….…..
དང་པོ། རྒྱལ་བས་གསུངས་པའི་ཆོས་མདོར་བསྟན་པ།
གཉིས་པ། དེའི་དོན་རྒྱས་པར་བཤད་པ། ... ་་་་་་༢༣༨
ཀ ང་དང་ང་ཡི་བར་འཛིན་པ་རྫུན་པར་སྒྲུབ་པ་དང་། ། ༡༣༨
༡ དངོས། --- - 
ཐ44444ཐཐཐབསབཟཐབས ས་༡༣༨
༢ དེ་སྤངས་པས་ཐར་བ་ཐོབ་པར་བསྟན་པ་དང་།.. ... ..
༣ ། དེ་གཉིས་གཟུགས་བརྙན་གྱི་དཔེས་བཤད་པ་དང་། ༡༣༩
༤ | སྟོང་ཉིད་རྟོགས་པ་ཐར་བའི་རྒྱུར་བསྟན་པ། ..……... … ... .…. ……… .༡༤༡
ཁ བཅིང་ཐར་རང་བཞིན་གྱིས་གྲུབ་པ་དགག་པ་དང༌། . . ... .....༡༤༡
གཅིག འཁོར་བར་འཇུག་པའི་རིམ་པ་དང༌། ... ........ ….....༡༤༡
གཉིས འཁོར་བ་ལས་ལྡོག་པའི་རིམ་པ་དང་། .. .. . . .. ...༡༤ ༣
གསུམ སྟོང་ཉིད་རྟོགས་པའི་ཕན་ཡོན་དང༌། .... . .…… .. .. … .…..༡༤༩
བཞི ཐར་བའི་རང་བཞིན་བཤད་པ། ..... . …. ... … . .… ..…. ༡༥༠
ག ཆོས་ཀུན་རྟག་ཆད་ཀྱི་མཐའ་དང་བྲལ་བར་བསྟན་པ། ༡༥༣
༡ རྒྱས་པར་བཤད་པ། ....... .….
.………. . .…. ...- ------------- -... ༡༥ ༣
༢ དེ་ལ་ཆད་པར་ཐལ་བའི་ཉེས་པ་མེད་པ། .. . ..........…....... ༡༥༧
༣ མཐའ་བྲལ་སངས་རྒྱས་ཀྱི་ཐུན་མོང་མིན་པའི་ཁྱད་ཆོས་སུ་བསྟན་པ། ...... ༡༥༩
༤ དངོས་པོ་རང་བཞིན་གྱིས་གྲུབ་པ་དགག་པ། .... - --- --- --- ༡༥༩
གཅིག། ་འཁོར་འདས་གཉིས་ཀ་འགྲོ་འོང་རང་བཞིན་གྱིས་ ༩ 1:|:༼ཨཏི ང་
གྲུབ་པར་མཉམ་ཉིད་དུ་བསྟན། ....... ...….….. . ༡༦༠

གཉིས། འདུས་བྱས་ཀྱི་མཚན་ཉིད་གསུམ་བདེན་པར་གྲུབ་པ་དགག ...….....
གསུམ། ཞར་ལ་གཞན་སྡེའི་འདོད་པ་དགག ..
བཞི། སྐད་ཅིག་མ་རང་བཞིན་གྱིས་གྲུབ་པ་དགག་པ། ..….…..
གསུམ་པ། ངེས་ལེགས་རྒྱས་པར་བཤད་པའི་དོན་བསྡུ་བ།
༡ ཟབ་མོ་རྒྱལ་བས་གསུངས་པ། ཡ་
༢ དེ་ལ་སྐྲག་པའི་ཉེས་དམིགས་དང་། .
༣ རྒྱལ་པོས་ཀྱང་ཟབ་མོའི་དོན་རྟོགས་པར་གདམས་པ།
ཀ ཟབ་མོ་རྟོགས་ན་མི་ཕུང་བར་གདམས་པ། ..
- བོད་ཀྱི་གནས་ཡོ༧
ཁ ཟབ་དོན་ངོས་བཟུང་བ་དང་། ........
: 1:|:ཀྱི ང ས་པོ་ ་ ༡༦༧
ག བདག་མེད་གཉིས་བཤད་པ། ......
དང་པོ། གང་ཟག་གི་བདག་མེད་པ། ....... .
༡ ཁམས་དྲུག་གང་ཟག་ཏུ་མི་རུང་བ་དང་།.......
༢ དཔྱད་པ་ལྔའི་སྒོ་ནས་གང་ཟག་རང་བཞིན་གྱིས་གྲུབ་པ་དགག་པ། ...
གཉིས་པ། ཆོས་ཀྱི་བདག་མེད་པ་བཤད་པ། ......
༡ གཟུགས་ཕུང་རང་བཞིན་གྱིས་གྲུབ་པ་དགག ...
༢ ཕུང་པོ་ལྷག་མ་རྣམས་ལ་སྦྱར་བ། ...... ...
མངོན་མཐོ་ངེས་ལེགས་གཉིས་ཀྱི་རྒྱུ་འབྲས་སྤེལ་མར་བཤད་པ།
༡ ངེས་ལེགས་རྒྱུ་འབྲས།
» རྒྱུགས་
༢ མངོན་མཐོ་རྒྱུ་འབྲས། ...

༣ ཡང་ངེས་ལེགས་རྒྱུ་འབྲས་བཤད་པ། ...་
{༢} བླ་མེད་བྱང་ཆུབ་ཀྱི་རྒྱུ་ཚོགས་གཉིས་ལ་བསླབ་པར་གདམས་པ། ,
༡ ཚོགས་སུ་འགྱུར་བའི་ཚུལ།
༢ འབྲས་བུ་གང་གི་ཚོགས་ཡིན་པ། .....
༣ ཚོགས་གཉིས་གསོག་པ་ལ་སྐྱིད་ལུག་མི་བྱེད་པར་གདམས་པ། -
༤ ཚོགས་གཉིས་ཀྱི་ངོ་བོ།
༥ ཚོགས་གཉིས་ཀྱི་ཡན་ལག...
༦ ཚོགས་གཉིས་གསོག་པ་ལ་ཕན་ཡོན་འབྱུང་བའི་ཚུལ།
{3} རྒྱལ་བའི་སྤྱོད་ཚུལ་ཉེས་པ་མེད་པ་ལ་བསླབ་པར་གདམས་པ།
ཀ དོན་གྱི་འབྲེལ་དགོད་ཅིང་མཚམས་སྦྱར་བ།
ཁ རྒྱས་པར་བཤད་པ། ..་་་་་་་
༡ རྒྱལ་པོའི་ཚུལ་ལུགས་དང་།......
༢ ཆོས་མི་ཉམས་ཤིང་འགྲུབ་པ་ལ་བསླབ་པ་དང་།
༣ ཐར་བ་ཐོབ་ཅིང་ཐེག་པ་ཆེན་པོའི་སྡེ་སྣོད་མི་སྤོང་བ་ལ་བསླབ་པ། ..
ག 
དོན་བསྡུ་བ། .-ས་བ་ས་
ང རྒྱལ་པོའི་སྤྱོད་ཚུལ་ལ་སློབ་མི་ནུས་ན་རབ་ཏུ་བྱུང་བར་གདམས་པ།
{4} ཐར་བ་མྱུར་དུ་འཐོབ་པའི་རྒྱུ་བྱང་ཆུབ་སེམས་དཔའ་རབ་ཏུ་བྱུང་བའི་
བསླབ་བྱ་རྒྱས་པར་ཉམས་སུ་ལེན་པར་གདམས་པ། .. 
ཁབཅས་བས--བ ༣ ༢༡
ཀ ཁྱིམ་པ་དང་རབ་ཏུ་བྱུང་བའི་བསླབ་བྱ་མདོར་བསྟན།
ཁ རྒྱས་པར་བཤད་པ། ..….. ..…….... .
- 4

༡ སྐྱོན་དོར་བ། ..-- --ས བ༠༠ཟབ་བབསཟབ ༈ ༢༢
༡ ཁྲོ་བ་སོགས་དང་པོར་བཅོ་ལྔ་བཤད་པ། -- ---
༢ ཚུལ་འཆོས་ནས་ཞེ་གཅིག་པ་མི་འཆི་བའི་བར་བཤད་པ་དང་། ----------... ༣ ༢༥
༣་ཞེ་གཉིས་པ་རང་གི་ཡོན་ཏན་སྒྲོགས་པ་སོགས་བཤད་པ། .....
༡ 
ཡོན་ཏན་བླང་བ། ..
ཀ གནས་སྐབས་ཀྱི་ཡོན་ཏན། ..
༡ སྤྱིར་བསྟན་པ།..
༢ ས་བཅུའི་རྣམ་བཞག .... 
..------------... ༣ ༣༩
གཅིག ཉན་ཐོས་ཀྱི་ས་བརྒྱད་བཤད་པ་ལྟར་བྱང་སེམས་ཀྱི་ས་བཅུའི་དབྱེ་བ། ..
གཉིས ས་བཅུ་སོ་སོའི་ངོ་བོ་ཡོན་ཏན་དང་བཅས་པ།
གསུམ དོན་བསྡུ་བ།
ཁ མཐར་ཐུག་གི་ཡོན་ཏན།
༡ སངས་རྒྱས་ཀྱི་ཡོན་ཏན་རེ་རེའང་ཚད་མེད་པར་བསྟན་པ།
༢ དེ་ལ་ཡིད་ཆེས་ཤིང་མོས་པ་བསྐྱེད་པའི་རྒྱུ།
ལེ་ཚན་གསུམ་པ། བཤད་པ་ཡོངས་སུ་རྫོགས་པའི་བྱ་བ། ...
དང་པོ། སྲོག་གི་དཔེས་ཆོས་སྤྲོ་བ་སྐྱེད་ཅིང་སྒྲུབ་པར་གདམས་པ།
གཉིས་པ། དགེ་བའི་བཤེས་གཉེན་བསྟེན་པར་གདམས་པ།
གསུམ་པ། ལྟ་སྤྱོད་ཕུན་སུམ་ཚོགས་པས་འབྲས་བུ་མཆོག་
འགྲུབ་པར་གདམས་པ།

བཞི་པ། ཆོས་འདི་རྒྱལ་པོ་མ་ཟད་གཞན་ལའང་གདམས་པ།
ལྔ་པ། རྒྱལ་པོ་ལ་ཉམས་སུ་ལེན་པར་བསྐུལ་བ། ་
བཞི་པ། མཇུག་གི་དོན། ...
༡ བསྟན་བཅོས་འདི་གང་གིས་མཛད་པ།
༢ གང་གིས་བསྒྱུར་བ།
འགྲེལ་བའི་མཇུག་བྱང་། ༣༨༩
དབུ་མའི་དཀའ་གནད་མཐའ་དཔྱད་སྙིང་པོ་རབ་གསལ.
དེ ་རྗེས་1 :|:ཀྱི ང ་
1:|:ཀུན མཚན་དུ་དད་ ཀྱི་ ནང་ ་ 1:|:ཀ
་་་་ ན་འ ས ། ། ། ། །
འོ་དེ་ མ་་་ ་ ་༌ ་ ་

དབུ་མ་རིན་ཆེན་ཕྲེང་བའི་འགྲེལ་པ་ལུང་གི་གསལ་བྱེད་
༄༅། །
མཛད་པ་པོ་གླག་བླ་ཆོས་འགྲུབ་ཀྱི་
རྣམ་ཐར་མདོར་བསྡུས
པ་བུ་ལ་ཡང་
༄༅། །འདིར་མཁས་དང་གྲུབ་པའི་དབང་ཕྱུག་ཆེན་པོ་གླག་བླ་བསོད་ནམས་
ཆོས་འགྲུབ་ནི། སྔོན་གྱི་ཚེ་དཔལ་ཕྱོགས་ཀྱི་གླང་པོ་དང་། གུ་རུའི་ཐུགས་སྲས་རྡོ་
རྗེ་སྤྲེལ་ཆུང་། མངའ་རིའི་པཎྜི་ཏ། ཀཐོག་བྱང་ཆུབ་འབུམ་པ། རྫོགས་ཆེན་པདྨ་
རིག་འཛིན་སོགས་དམ་པའི་སྐྱེས་རབས་དུ་མ་བརྒྱུད་དེ།
སླར་ཡང་། བོད་ཁ་བ་ཅན་གྱི་ཞིང་ཁམས། མདོ་སྨད་སྒང་དྲུག་གི་ནང་ཚན།
ཉག་ཨ་འཛི་རོང་གི་སྟོད་ཀྱི་ཆ། ཁ་དགེ་ཞིང་བཀྲ་ཤིས་པའི་གནས་ནམ་ལངས་ཞེས་
བྱ་རུ་ཡབ་ཚེ་དབང་རྣམ་རྒྱལ་དང་། ཡུམ་པདྨ་ཆོས་མཚོ་གཉིས་ཀྱི་སྲས་སུ་རབ་བྱུང་
བཅུ་བཞི་པའི་ཆུ་ཕོ་ཁྱིའི {༡༨༦༢} ལོར་སྐུ་བལྟམས། དགུང་ལོ་བརྒྱད་པར་ཀློག་
བསླབས་པས་ཚེགས་མེད་དུ་ཐུགས་སུ་ཆུད། ཡི་གེ་ཕྱི་མོ་འབྲི་བ་དང་། ཐིག་རྡུལ་
ཚོན། རྔ་དབྱངས་རོལ་མོ་སོགས་ཀྱང་རྩེད་མོའི་ཞོར་ལ་གཟིགས་ཙམ་རེས་མཁྱེན་
པ་བྱུང་། དགུང་ལོ་བཅུ་དྲུག་པར་ངེས་པར་འབྱུང་བའི་བསམ་པ་བཅོས་མིན་གྱིས་
ཀུན་ནས་བསླངས་ཏེ་གསར་མའི་དགེ་བཤེས་བློ་བཟང་ཚུལ་ཁྲིམས་ལས་རབ་ཏུ་བྱུང་
སྟེ་མཚན་བློ་བཟང་ཆོས་ཀྱི་གྲགས་པ་ཞེས་གསོལ། འདུལ་བ་གཞི་གསུམ་གྱི་ཕྱག་
ལེན་དང་ཐོས་བསམ་ཅི་རིགས་པ་མཛད། དགུང་ལོ་བཅུ་དགུ་པ་ལྕགས་ཕོ་འབྲུག་གི་
ལོར་ཟླ་བཤོལ་དང་བཅས་ཉི་ཤུའི་སྟེང་། འདུལ་འཛིན་དམ་པ་ཀེའུ་ཚང་རྡོ་རྗེ་

འཆང་ཧོར་བྲག་མགོའི་དགོན་དུ་བཞུགས་པའི་དྲུང་དུ་བྱོན་ནས་བསྙེན་པར་རྫོགས་
པའི་སྡོམ་པ་བཞེས་ཤིང་གསར་ཕྱོགས་ཀྱི་ཆོས་འབྲེལ་དུ་མ་གསན། དེའི་རྗེས་སུ་རྙིང་
མའི་རིང་ལུགས་ཀྱི་འདུལ་བསྟན་སྤེལ་བའི་ཐུགས་བསྐྱེད་གསེར་ལྟར་དག་པའི་སྒོ་
ནས་བརྟན་མཁས་ཀྱི་ཡོན་ཏན་རྨད་དུ་བྱུང་བ་མཁན་རིན་པོ་ཆེ་ཐུབ་བསྟན་སྐལ་
བཟང་རྒྱ་མཚོ་ལས་སྔ་འགྱུར་སྨད་འདུལ་ལྟར་སྡོམ་བརྒྱུད་བརྗེས་པའི་མཚན་ཐུབ་
བསྟན་བཤད་སྒྲུབ་བསྟན་པའི་རྒྱལ་མཚན་ཞེས་གསོལ། དེ་ནས་རང་ཤར་མཁན་པོ་
ཀུན་བཟང་བསོད་ནམས་ལས་ཐེག་ཆེན་དབུ་མའི་ལུགས་ཀྱི་བྱང་ཆུབ་སེམས་སྡོམ་
ལེགས་པར་མནོས་ཏེ་མིང་དོན་གནས་འགྱུར་བ་ནས་བཟུང་གཞན་ཕན་དོན་གཉེར་གྱི་
བསམ་པ་རྒྱལ་བ་དགྱེས་པའི་རྣམ་ཐར་ལྷུར་བཞེས་པའི་མཛད་པ་ངོ་མཚར་ཅན་མང་
དུ་བསྐྲུན། སླར་གསང་སྔགས་ཀྱི་རྩ་བ་དབང་ལ་རག་ལས་འདུག་པར་དགོངས་ཏེ།
རོང་ཐ་རྒྱལ་སྲས་པདྨ་འཇིགས་མེད་ལཤར་གཏེར་རིག་འཛིན་ཆོས་རྒྱལ་གླིང་པའི་
ཟབ་ཆོས་སྐོར་སོགས་ཕྱི་ནང་གི་རྒྱུད་སྡེ་མང་པོའི་སྨིན་གྲོལ་གྱི་བདུད་རྩི་ནོད་དེ་
ཐུགས་དམ་བཟང་པོ་འཁྲུངས། དགུང་ལོ་ཉེར་གཉིས་པ་ཤིང་མོ་ལུག་གི་ལོར་ཕ་ཡུལ་
རྒྱབ་ཏུ་བསྒྱུར་ཏེ་རུ་དམ་ཨོ་རྒྱན་བསམ་གཏན་ཆོས་གླིང་དཔལ་སེང་གེ་རིའི་ཆོས་གྲྭར་
ཕེབས་ཏེ་གསན་བསམ་ཕྱོགས་མེད་དུ་མཛད་པས་མཁས་པའི་གྲགས་པ་རྒྱས། བར་
ལམ་ཞིག་ནས་ཤྲཱི་སིང་ཧའི་ཆོས་གཞི་སྔར་ཉམས་གསོ་བའི་བཤད་གྲྭ་རྒྱུན་འཛུགས་
ཀྱི་མཁན་པོ་མཛད་པར་གསོལ་བ་ནན་ཆེར་བཏབ་ཀྱང་མི་ཆོས་ཀྱི་ཁ་ཐབས་དང་
གདན་ས་འཛིན་པའི་ཐོབ་ཐང་ལ་མི་དགྱེས་པས་ཇི་བཞིན་བཀས་མ་གནང་ཡང་རིན་
པོ་ཆེའི་ཐུགས་བཞེད་ལྟར་བཤད་གྲྭ་ལེགས་པར་ཚུགས་པའི་རྟེན་འབྲེལ་དུ་གང་བློ་
མའི་འགྲེལ་ཆེན་ལྡེབ་ལྔ་བཅུ་ཙམ་ཡོད་པ་ཞིག་བརྩམས་ཏེ་ཁྲིད་དང་བཅས་ཕུལ་
- 8

བའིམཐུས་བར་སྐབས་སུ་དར་ཞིང་རྒྱས་པ་བྱུང་ངོ་། །གཞན་ཡང་དཀའ་བ་བརྒྱ་
ཕྲག་ཏུ་མ་སྐུ་ཉམས་སུ་བསྟར་ནས་སྡེ་དགེ་དང་། རྫ་སྟོད། སེར་ཤུལ་སོགས་སུ་བྱོན་ཏེ།
སྔ་ཕྱིར་མི་ཕམ་འཇམ་དབྱངས་རྣམ་རྒྱལ་སོགས་ཡོན་ཏན་སངས་རྒྱས་དངོས་མཉམ་
གྱི་བླ་མ་བཅུ་དགུ་དང༌། རྫོགས་སྤྲུལ་རིན་པོ་ཆེ་ཐུབ་བསྟན་ཆོས་ཀྱི་རྡོ་རྗེ་སོགས་
བཀའ་དྲིན་སངས་རྒྱས་ལས་ལྷག་པའི་བླ་མ་བདུན། ཨོ་རྒྱན་བསྟན་འཛིན་ནོར་བུ་
སོགས་སྙིང་མིག་སྲོག་གསུམ་ལྟ་བུའི་བླ་མ་གསུམ་སྟེ་དགེ་བའི་བཤེས་གཉེན་ཉེར་
དགུ་ཙམ་མཉེས་པ་གསུམ་གྱིས་བསྟེན་ཏེ་མདོ་སྔགས་ཀྱི་གཞུང་ལུགས་རྒྱ་མཚོ་ལྟ་བུ་
ལ་ཚད་མ་གསུམ་གྱིས་ཐོས་པའི་སྒྲོ་འདོགས་ཕྱི་ནས་ཆོད་པར་མཛད་ཅིང་། ཐོས་པ་དེ་
ཡང་ཕྱི་ལྟས་སུ་མ་སོང་བར་བསམ་སྒོམ་གྱི་སྒྲོ་འདོགས་ནང་ནས་ཆོད་པར་མཛད་དེ་
རྟོགས་པ་བརྙེས་པའི་ཚུལ་ཡང་། སྣང་སྟོང་ཟུང་འཇུག་སྤྲོས་བྲལ་དབུ་མ་ཆེན་པོ་སྨྲ་
བསམ་བརྗོད་པ་ལས་འདས་པའི་དོན་ལ་ཉམས་མྱོང་ཕུལ་དུ་ཕྱིན་པ་སྐྱེས་པ་ནས་
བཟུང་མཐར་འཛིན་དམིགས་གཏད་ཀྱི་འཛིན་སྟངས་ལྷག་མེད་དུ་ཡལ་ཏེ་ཕ་རོལ་
ཕྱིན་པའི་ལྟ་བ་གདེང་དུ་གྱུར། ཁྱད་པར་ནང་རྒྱུད་སྡེ་གསུམ་ལ་ཐུགས་དམ་སྙིང་པོར་
མཛད་དེ་སྣང་སྲིད་དག་པ་རབ་འབྱམས་ལྷ་སྔགས་ཡེ་ཤེས་ཀྱི་རོལ་བར་ཡེ་ནས་ཡིན་
པར་ཤེས་པའི་བསྐྱེད་རིམ་ལ་གནས་ནས་བསྙེན་སྒྲུབ་ཡན་ལག་བཞི་ཚད་དུ་འཁྱོལ།
ཕུང་ཁམས་རྡོ་རྗེའི་ལུས་ལ་རྩ་ཐིག་རླུང་གསུམ་གནད་དུ་བསྣུན་ནས་བདེ་སྟོང་ལྷན་
ཅིག་སྐྱེས་པའི་ཡེ་ཤེས་མངོན་དུ་བྱས་ཏེ་སྟོང་ཉིད་ཕྱག་རྒྱ་ཆེན་པོའི་ཡུམ་དང་འདུ་
འབྲལ་མེད་པར་རོལ་ཅིང་། རིག་སྟོང་ཟུང་འཇུག་རང་གནས་ཀྱི་ཡེ་ཤེས་རྗེན་པར་
འཇལ་བའི་བྱེར་མེད་རྫོགས་པ་ཆེན་པོའི་དོན་ལ་མངའ་དབང་འབྱོར་ཏེ་ཅི་སྣང་ཀུན་ཏུ་
བཟང་པོའི་ཡོ་ལང་དུ་སད ། རྒྱུན་དུ་རིན་ཆེན་བྱང་ཆུབ་ཀྱི་སེམས་རིན་པོ་ཆེ་ལ་བློ་འབྱོངས་

ཏེ་བྱམས་སྙིང་རྗེ་འབའ་ཞིག་བསྒོམས་པས། འཚུབ་ཆ་ངང་གིས་ཞི། ཆོ་འཕྲུལ་རང་
སར་གྲོལ། བར་ཆད་དངོས་གྲུལ་ཏུ་གྱུར་ཏེ་སྣང་སེམས་དབང་བསྒྱུར་ཀྱི་སྤྱོད་པ་ལ་
མངའ་དབང་འབྱོར། ནང་དུ་རྟོགས་པའི་ཀློང་རྡོལ་ཡང་ཕྱིའི་སྤྱོད་པ་དམ་པའི་ཆོས་
འདུལ་བ་ལས་ཇི་སྐད་གསུངས་པ་བཞིན་ཕྱག་ལེན་ལ་ཐེབས་པར་མཛད་ཅིང་ལས་
རྒྱུ་འབྲས་ལ་ཡིད་ཆེས་པའི་གསུང་ཁོ་ན་རྟོག་ཏུ་མཁྱེན་པ་ལ་སོགས་རྒྱས་པར་མཛད་
རྣམ་ཆེ་བ་ལས་ཤེས་པར་བྱའོ། །དེ་ནས་ཀཿཐོག་མཁན་ཆེན་རིན་པོ་ཆེས། འགྲོ་དོན་
ཤར་ཕྱོགས་རྫོང་ན་ཡོད༔ ཅེས་ཇི་ལྟར་ལུང་བསྟན་པ་བཞིན་ཆིབས་ཀྱི་ཁ་ལོ་ཤར་
ཕྱོགས་སུ་བསྒྱུར་ཏེ་བྲག་ལྷ་རྫོང་དགོན་ཐུབ་བསྟན་བཤད་སྒྲུབ་འཕེལ་རྒྱལ་གླིང་དུ་
ཞབས་སེན་བཀོད་ནས་བསྟན་པའི་གཞི་མ་ནི་དམ་ཆོས་འདུལ་བ་ཡིན་པར་དགོངས་
ཏེ་མི་ལོ་བཅུ་གསུམ་གྱི་བར་དུ་སྐུ་དངོས་ཀྱིས་དབྱར་གནས་མཁན་པོ་གནང་ཞིང་།
ལོ་ལྟར་སྡོམ་གསུམ་དང་། ཚུལ་ཁྲིམས་རྣམ་དག་གི་མདོ་སོགས་ནན་དུ་གསུངས་ཏེ་
དགོན་དེར་གཞི་གསུམ་གྱི་ཕྱག་བཞེས་འགྲན་ཟླ་དང་བྲལ་བ་མཛད། དེར་མ་བསྡུས་
པར་ཡང་ཆོས་དོན་གཉེར་གྱི་སློབ་ཚོགས་བགྲང་ལས་འདས་པ་པད་ཚལ་དུ་བུང་བ་
འདུ་བ་བཞིན་བྱུང་བ་རྣམས་ལ་རང་རང་དག་གི་སྐལ་བ་དང་འཚམ་པར། སྤྱོད་འཇུག་
དང་སྒྱུ་འཕྲུལ་གསང་བ་སྙིང་པོ་སོགས་མདོ་སྔགས་ཀྱི་ཆོས་བཀའ་ཅི་རིགས་གསུངས་
ཤིང༌། དགུང་ལོ་རེ་ལྔ་བར་བྱ་བྲལ་སྒོ་གཅིག་གི་བརྟུལ་ཞུགས་ལྷུར་བཞེས་ཀྱིས་
མཁར་སྒང་འཆི་མེད་རི་ཁྲོད་དུ་ཕེབས་པ་ནས་བཟུང་སྒོ་གསུམ་གྱི་བྱ་བ་དགུ་ཕྲུག་
སུ་བཏང་སྟེ། སྤྲོས་མེད་དོན་གྱི་རྣལ་འབྱོར་ལ་ཆིག་དྲིལ་དུ་བརྩོན་ཏེ་ལོ་བདུན་མི་
གཞན་སུ་ལའང་ཐུག་འཕྲད་མ་བྱས་པར་ཉིན་མཚན་འཁོར་ཡུག་ཏུ་བཅད་རྒྱ་བྱས་ཏེ་
བཞུགས། མཐར་དགུང་ལོ་བརྒྱད་ཅུ་གྱ་གསུམ་པ་ཤིང་ཕོ་སྤྲེལ་ལོའི {༡༩༤༤}
- 10 -

ཟླ་བ་བཅུ་གཅིག་པའི་ཚེས་ཉེར་ལྔའི་ཉིན་ན་བཟའ་གཙང་མ་མནབ་སྟེ་སེང་གེ་ཉལ་
སྟབས་ཀྱིས་དར་ཅིག་ལ་ཞི་བར་གཟིམས་སླར་དེ་ལས་བཞེངས་ཏེ་ཡ་མཚན་པའི་
སྤྱོད་པ་ཅི་རིགས་གནང་ཞིང་ཧོར་ཟླ་བཅུ་གཉིས་པའི་ཚེས་བརྒྱད་ཀྱི་ཉི་ཤར་དུས་སུ་
འཆི་བྲོད་ཀྱི་གདེང་ཚད་རྙེད་པའི་རྟགས་དགྱེས་པའི་བཞད་མོ་བཅས་སླར་གདོད་མའི་
དབྱིངས་སུ་རེ་ཞིག་ཞི་བར་གཤེགས་སོ། །

ಮಳದ 
ಅಲ್ಲದೆ

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
༄༅། །རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ་
ཞེས་བྱ་བ་བཞུགས་སོ། །
༄༅། ། རྒྱ་གར་སྐད་དུ། རཱ་ཛ་པ་རི་ཀ་ཐཱ་རཏྣ་མཱ་ལཱི། བོད་སྐད་དུ། རྒྱལ་པོ་ལ་གཏམ་
བྱ་བ་རིན་པོ་ཆེའི་ཕྲེང་བ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་
ཕྱག་འཚལ་ལོ། །ཉེས་པ་ཀུན་ལས་རྣམ་གྲོལ་ཞིང་། །ཡོན་ཏན་ཀུན་གྱིས་བརྒྱན་པ་
པོ༑ ༑སེམས་ཅན་ཀུན་གྱི་གཉེན་གཅིག་པོ། །ཐམས་ཅད་མཁྱེན་ལ་བདག་ཕྱག་
འཚལ། །རྒྱལ་པོ་ཁྱོད་ལ་ཆོས་སྒྲུབ་ཕྱིར། །གཅིག་ཏུ་དགེ་བའི་ཆོས་བཤད་དེ། །དམ་
པའི་ཆོས་ཀྱི་སྣོད་ལ་ནི། །ཆོས་འགྲུབ་འགྱུར་ཏེ་གང་ཞིག་ལ། །དང་པོར་མངོན་པར་
མཐོ་བའི་ཆོས། །ཕྱིས་ནི་ངེས་པར་ལེགས་འབྱུང་བ། །གང་ཕྱིར་མངོན་པར་མཐོ་
ཐོབ་ནས། །རིམ་གྱིས་ངེས་པར་ལེགས་པ་འོང་། །དེ་ལ་མངོན་མཐོ་བདེ་བ་སྟེ། །
ངེས་པར་ལེགས་པ་ཐར་པར་འདོད། །དེ་ཡི་བསྒྲུབ་པ་མདོར་བསྡུ་ན། །མདོར་ན་
དད་དང་ཤེས་རབ་བོ། །དད་ཅན་ཉིད་ཕྱིར་ཆོས་ལ་བརྟེན། །ཤེས་རབ་ལྡན་ཕྱིར་
ཡང་དག་རིག །འདི་གཉིས་གཙོ་བོ་ཤེས་རབ་སྟེ། །འདི་སྔོན་འགྲོ་བ་དད་པ་ཡིན། །
འདུན་དང་ཞེ་སྡང་འཇིགས་པ་དང་། །རྨོངས་པས་གང་ཞིག་ཆོས་མི་འདའ། །དེ་ནི་
དད་པ་ཅན་ཞེས་བྱ། །ངེས་པར་ལེགས་པའི་སྣོད་མཆོག་ཡིན། །གང་ཞིག་ལུས་ངག་
ཡིད་ཀྱི་ལས། །ཐམས་ཅད་ལེགས་པར་ཡོངས་བརྟགས་ཏེ། །བདག་དང་གཞན་ལ་
ཕན་ཤེས་ནས། ། རྟག་ཏུ་བྱེད་པ་དེ་མཁས་པ། ། མི་གསོད་པ་དང་རྐུ་སྤོང་དང་། །
གཞན་གྱི་ཆུང་མ་སྤོང་བ་དང་། །ལོག་དང་ཕྲ་མ་རྩུབ་ཉིད་དང་། །མ་འབྲེལ་སྨྲ་བ་
ཡང་དག་སྡོམ། །ཆགས་དང་གནོད་སེམས་མེད་པ་ལ། །ཉིད་ཀྱི་ལྟ་བ་ཡོངས་སྤོང་
བ༑ ༑འདི་དག་ལས་ལམ་དཀར་བཅུ་སྟེ། །བཟློག་པ་དག་ནི་ནག་པོ་ཡིན། །ཆང་མི་
འཐུང་དང་འཚོ་བ་བཟང་། །རྣམ་མི་འཚེ་དང་གུས་སྦྱིན་དང་། །མཆོད་འོས་མཆོད་

དབུ་མ་རིན་ཆེན་ཕྲེང་བ་རྩ་འགྲེལ།
དང་བྱམས་པ་སྟེ། །མདོར་ན་ཆོས་ནི་དེ་ཡིན་ནོ།།ལུས་གདུང་བྱེད་པ་འབའ་ཞིག་
ལས། །ཆོས་མེད་འདི་ལྟར་དེ་ཡིས་ནི། །གཞན་ལ་གནོད་པ་སྤོང་མེད་ཅིང་། །གཞན་
ལ་ཕན་འདོགས་ཡོད་མ་ཡིན། །སྦྱིན་དང་ཚུལ་ཁྲིམས་བཟོད་གསལ་བ། །དམ་ཆོས་
ལམ་པོ་ཆེ་ལ་གང་། ། མ་གུས་ལུས་གདུང་གནག་ལམ་ལྟའི། ། ལམ་གོལ་དག་ནས་
འབྲོ་བ་དེ། །འཁོར་བའི་འབྲོག་ནི་མི་བཟད་པའི། །མཐའ་ཡས་སྐྱེ་བོ་ཤིང་ཅན་དུ། །
ཉོན་མོངས་གདུག་པས་འཁྱུད་པའི་ལུས། །ཤིན་ཏུ་ཡུན་རིང་འཇུག་པར་འགྱུར། །
གསོད་པ་ཡིས་ནི་ཚེ་ཐུང་འགྱུར། །རྣམ་པར་འཚེ་བས་གནོད་པ་མང་། ། རྐུ་བ་ཡིས་ནི་
ལོངས་སྤྱོད་ཕོངས། །བྱི་བོ་བྱེད་པས་དགྲ་དང་བཅས། །བརྫུན་དུ་སྨྲ་བས་སྐུར་བ་སྟེ། །
ཕྲ་མ་ཡིས་ནི་བཤེས་དང་འབྱེ། །ཚིག་རྩུབ་ཉིད་ཀྱིས་མི་སྙན་ཐོས། །མ་འབྲེལ་པ་ཡིས་
ཚིག་མི་བཙུན། །བརྣབ་སེམས་ཡིད་ལ་རེ་བ་འཇོམས། །གནོད་སེམས་འཇིགས་པ་
སྦྱིན་པར་བྱེད། །ལོག་པར་ལྟ་བས་ལྟ་ངན་ཉིད། །ཆང་འཐུང་པས་ནི་བློ་འཁྲུལ་ཏེ། །
སྦྱིན་པ་མ་བཏང་དབུལ་བ་ཉིད། །ལོག་པར་འཚོ་བས་བསླུས་པ་སྟེ། །ཁེངས་པ་ཡིས་
ནི་རིགས་ངན་ཉིད། །ཕྲག་དོག་གིས་ནི་གཟི་ཆུང་ཉིད། ། ཁྲོ་བས་ཁ་དོག་ངན་པ་ཉིད། །
མཁས་ལ་མི་འདྲི་བླུན་པ་ཉིད། །མི་ཉིད་ལ་ནི་འབྲས་བུ་འདི། །ཀུན་གྱི་དང་པོ་ངན་
འགྲོར་རོ། །མི་དགེ་ཞེས་བྱ་དེ་དག་གི །རྣམ་སྨིན་བསྒྲགས་པ་གང་ཡིན་པ། །དགེ་བ་
དག་ནི་ཐམས་ཅད་ལ། །འབྲས་བུ་དེ་ནི་བཟློག་སྟེ་འབྱུང་། །ཆགས་དང་ཞེ་སྡང་གཏི་
མུག་དང་། །དེས་བསྐྱེད་ལས་ནི་མི་དགེ་བ། །མ་ཆགས་ཞེ་སྡང་གཏི་མུག་མེད། །དེས་
བསྐྱེད་ལས་དེ་དགེ་བ་ཡིན། ། མི་དགེ་བ་ལས་སྡུག་བསྔལ་ཀུན། །དེ་བཞིན་ངན་འགྲོ་
ཐམས་ཅད་དོ།། ༢༡
དགེ་ལས་བདེ་འགྲོ་ཐམས་ཅད་དང་། ། སྐྱེ་བ་ཀུན་དུ་བདེ་བ་དག ། ཡིད་དང་ལུས་
དང་ངག་གིས་ནི། ། མི་དགེ་ཀུན་ལས་ལྡོག་བྱ་ཞིང་། །དགེ་ལ་རྟག་ཏུ་འཇུག་བྱ་བ། །
ཆོས་འདི་རྣམ་པ་གཉིས་སུ་བཤད། །ཆོས་འདིས་དམྱལ་བ་ཡི་དྭགས་དང་། །དུད་འགྲོ་
དག་ལས་རྣམ་གྲོལ་ཞིང་། ། ལྷ་དང་མི་ཡི་ནང་དག་ཏུ། །བདེ་དཔལ་རྒྱལ་སྲིད་རྒྱས་

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
པ་འཐོབ། །བསམ་གཏན་ཚད་མེད་གཟུགས་མེད་ཀྱི། །ཚངས་སྩོགས་བདེ་བ་མྱོང་བར་
བྱེད། །དེ་ལྟར་མངོན་མཐོའི་ཆོས་འདི་དང་། །དེ་ཡི་འབྲས་བུ་མདོར་བསྡུས་པའོ། །
ངེས་པར་ལེགས་པའི་ཆོས་དག་ཀྱང་། །ཕྲ་ཞིང་ཟབ་པར་སྣང་བ་དང་། །བྱིས་པ་ཐོས་
དང་མི་ལྡན་ལ། །སྐྲག་པར་བྱེད་པར་རྒྱལ་བས་གསུངས། །བདག་ཡོད་མ་ཡིན་ཡོད་
མི་འགྱུར། །བདག་གི་ཡོད་མིན་མི་འགྱུར་ཞེས། །བྱིས་པ་དག་ནི་དེ་ལྟར་སྐྲག །མཁས་
པ་ལ་ནི་སྐྲག་པ་ཟད་། །སྐྱེ་དགུ་འདི་ནི་མ་ལུས་པ། །ངར་འཛིན་པ་ལས་བྱུང་བ་དང་། །
ང་ཡིར་འཛིན་ལྡན་སྐྱེ་དགུ་ལ། །ཕན་པ་གཅིག་ཏུ་གསུང་བས་གསུངས། །བདག་ཡོད་
བདག་གིར་ཡོད་ཅེས་པ། །འདི་ནི་དམ་པའི་དོན་དུ་ལོག །གང་ཕྱིར་ཡང་དག་ཇི་ལྟ་
བ༑ ༑ཡོངས་སུ་ཤེས་པས་གཉིས་མི་འབྱུང་། །ངར་འཛིན་ལས་བྱུང་ཕུང་པོ་རྣམས། །
ངར་མཛིན་དེ་ནི་དོན་དུ་བརྫུན། །གང་གིས་ས་བོན་བརྫུན་པ་དེའི། ། སྐྱེ་བ་བདེན་པ་
ག་ལ་ཞིག །ཕུང་པོ་དེ་ལྟར་མི་བདེན་པར། །མཐོང་ནས་ངར་འཛིན་སྤོང་བ་་་་
འགྱུར། །ངར་འཛིན་པ་དག་སྤངས་ནས་ནི། །ཕྱིས་ནི་ཕུང་པོ་འབྱུང་མི་འགྱུར། །ཇི་
ལྟར་མེ་ལོང་བརྟེན་ནས་སུ། །རང་བཞིན་གཟུགས་བརྙན་སྣང་མོད་ཀྱི། ། དེ་ནི་ཡང་
དག་ཉིད་དུ་ན། །ཅུང་ཟད་ཀྱང་ནི་ཡོད་མིན་པ། །དེ་བཞིན་ཕུང་པོ་རྣམས་བརྟེན་ནས། །
ངར་འཛིན་པ་ནི་དམིགས་པར་འགྱུར། །རང་གི་བཞིན་གྱི་གཟུགས་བརྙན་བཞིན། །
ཡང་དག་ཉིད་དུ་དེ་འགའ་མེད། །ཇི་ལྟར་མེ་ལོང་མ་བརྟེན་པར། །རང་བཞིན་
གཟུགས་བརྙན་མི་སྣང་ལྟར། །ཕུང་པོ་རྣམས་ལ་མ་བརྟེན་པར། །ངར་འཛིན་པ་ཡང་
དེ་དང་འདྲ། །འཕགས་པ་ཀུན་དགའ་བོ་ཡིས་ནི། །དེ་ལྟ་བུ་ཡི་དོན་ཐོས་ནས། །
ཆོས་ལ་མིག་འཐོབ་བདག་ཉིད་ཀྱིས། །དགེ་སློང་རྣམས་ལ་བཟླས་ཏེ་སྨྲས། ། ཇི་སྲིད་
ཕུང་པོར་འཛིན་ཡོད་པར། །དེ་སྲིད་དེ་ལ་ངར་འཛིན་ཡོད། །ངར་འཛིན་ཡོད་ན་ཡང་
ལས་ཏེ། །དེ་ལས་ཡང་ནི་སྐྱེ་བ་ཡིན། །ལམ་གསུམ་ཐོག་མཐའ་དབུས་མེད་པ། །
འཁོར་བའི་དཀྱིལ་འཁོར་མགལ་མེ་ཡི། །དཀྱིལ་འཁོར་ལྟ་བུར་ཕན་ཚུན་གྱི། །རྒྱུ་
ཅན་འདི་ནི་འཁོར་བར་འགྱུར། །ད་ནི་རང་གཞན་གཉིས་ཀ་དང་། །དུས་གསུམ་ཉིད་
-3

དབུ་མ་རིན་ཆེན་ཕྲེང་བ་རྩ་འགྲེལ། །
དུའང་མ་ཐོབ་ཕྱིར། །ངར་འཛིན་པ་ནི་ཟད་པར་འགྱུར། ། དེ་ནས་ལས་དང་སྐྱེ་བ་ཡང་། །
དེ་ལྟར་རྒྱུ་འབྲས་སྐྱེ་བ་དང་། །དེ་དག་ཟད་པ་ཉིད་མཐོང་ནས། །ཡང་དག་ཉིད་དུ་
འཇིག་རྟེན་ལ། ། ཡོད་མེད་ཉིད་དུ་མི་སེམས་སོ། །སྡུག་བསྔལ་ཐམས་ཅད་ཟད་པ་
ཡིས། ། ཆོས་འདི་ཐོས་ནས་རྟོག་མེད་པ། །མི་འཇིགས་གནས་ལ་སྔར་བ་དག །
ཡོངས་སུ་མི་ཤེས་ཕྱིར་སྐྲག་གོ །མྱ་ངན་འདས་ལ་འདི་དག་ཀུན། །མེད་པར་གྱུར་ན་
ཁྱོད་མི་འཇིགས། །འདིར་ནི་མེད་པར་བཤད་པ་ལ། །ཁྱོད་ནི་ཇི་སྟེ་འཇིགས་པར་
བྱེད༑ ༑ ཐར་ལ་བདག་མེད་ཕུང་པོ་མེད། །གལ་ཏེ་ཐར་པ་དེ་འདྲར་འདོད། ། བདག་
དང་ཕུང་པོ་གསལ་བ་ལ། །འདིར་ནི་ཁྱོད་ཀོ་ཅིས་མི་དགའ། །མྱ་ངན་འདས་པ་དངོས་
མེད་པའང་། །མིན་ན་དེ་དངོས་ག་ལ་ཡིན། །དངོས་དང་དངོས་མེད་དེར་འཛིན་པ། །
ཟད་པ་མྱ་ངན་འདས་ཤེས་བྱའོ། །མདོར་ན་མེད་པར་ལྟ་བ་ཉིད། །ལས་ཀྱི་འབྲས་བུ་
མེད་ཅེས་པ། །བསོད་ནམས་མ་ཡིན་ངན་སོང་བ། །དེ་ནི་ལོག་པར་ལྟ་ཞེས་བཤད། །
མདོར་ན་ཡོད་པར་ལྟ་བ་ཉིད། །ལས་ཀྱི་འབྲས་བུ་ཡོད་ཅེས་པ། །བསོད་ནམས་བདེ་
འགྲོ་རྒྱུ་མཐུན་པ། །ཡང་དག་ལྟ་བ་ཞེས་བཤད་དོ། །ཤེས་པས་མེད་དང་ཡོད་ཞིའི་
ཕྱིར། །སྡིག་དང་བསོད་ནམས་ལས་འདས་པ། །དེ་ཡིས་ངན་འགྲོ་བདེ་འགྲོ་ལ། །དེ་
ནི་ཐར་བར་དམ་པས་བཤད། །རྒྱུ་དང་བཅས་པས་སྐྱེ་མཐོང་བས། །མེད་པ་ཉིད་ལས་
འདས་པ་ཡིན། ། རྒྱུ་དང་བཅས་པས་འགག་མཐོང་བས། ། ཡོད་པ་ཉིད་དུའང་ཁས་མི་
ལེན། །སྔར་སྐྱེས་པ་དང་ལྷན་ཅིག་སྐྱེས། ། རྒྱུ་མིན་དོན་དུ་རྒྱུ་མེད་དོ།། དང་
བཏགས་དང་ཡང་དག་ཉིད་དུ་ན། ། སྐྱེ་བའང་རབ་ཏུ་མ་གྲགས་ཕྱིར། །འདི་ཡོད་
པས་ན་འདི་འབྱུང་དཔེར། །རིང་བོ་ཡོད་པས་ཐུང་ངུ་བཞིན། །འདི་སྐྱེས་པས་ན་འདི་
སྐྱེ་དཔེར། །མར་མེ་བྱུང་བས་འོད་བཞིན་ནོ། །རིང་པོ་ཡོད་ན་ཐུང་ངུ་ཉིད། །རང་གི་
ངོ་བོ་ལས་མ་ཡིན། །མར་མེ་བྱུང་བ་མེད་པའི་ཕྱིར། །འོན་ཀྱང་འབྱུང་བ་མེད་པ་བཞིན། །
དེ་ལྟར་རྒྱུ་འབྲས་སྐྱེ་མཐོང་ཞིང་། །འཇིག་རྟེན་འདི་ན་ཇི་བཞིན་དུ། །སྤྲོས་ལས་བྱུང་
བར་ཁས་བླངས་ནས། །མེད་པ་ཉིད་དུ་ཁས་མི་ལེན། །འགོག་པ་སྤྲོས་ལས་མ་བྱུང་

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
བ། །ཡང་དག་ཇི་བཞིན་ཉིད་གྱུར་པ། །ཁས་ལེན་ཡོད་པ་ཉིད་མི་འགྱུར། །དེས་ན་
གཉིས་མི་བརྟེན་པ་གྲོལ། །ཐག་རིང་ནས་ནི་མཐོང་བའི་གཟུགས། །ཉེ་བ་རྣམས་ཀྱིས་
གསལ་བར་མཐོང་། །སྨིག་རྒྱུ་གལ་ཏེ་ཆུ་ཡིན་ན། །ཉེ་བ་རྣམས་ཀྱིས་ཅིས་མི་མཐོང་། །
ཇི་ལྟར་རིང་པ་རྣམས་ཀྱིས་ནི། །འཇིག་རྟེན་འདི་ནི་ཡང་དག་མཐོང་། །དེ་ལྟར་དེ་དང་
ཉེ་རྣམས་ཀྱིས། །མི་མཐོང་མཚན་མེད་སྨིག་རྒྱུ་བཞིན། ། ཇི་ལྟར་སྨིག་རྒྱུ་ཆུ་འདྲ་བ། །
ཆུ་མིན་དོན་དུ་མ་ཡིན་པ། ། དེ་བཞིན་ཕུང་པོ་བདག་འདྲ་བ། །དེ་དག་བདག་མིན་དོན་
དུ་མིན། །སྨིག་རྒྱུ་ལ་ནི་འདི་ཆུ་ཞེས། །བསམས་ཏེ་དེར་ནི་སོང་བ་ལས། །གལ་ཏེ་
ཆུ་དེ་མེད་དོ་ཞེས། །འཛིན་པ་དེ་ནི་བླུན་པ་ཉིད། །དེ་བཞིན་སྨིག་རྒྱུ་ལྟ་བུ་ཡི། །འཇིག་
རྟེན་ཡོད་ཅེའམ་མེད་པ་ཞེས། །འཛིན་པ་དེ་ནི་རྨོངས་པ་སྟེ། །རྨོངས་པ་ཡོད་ན་མི་གྲོལ་
ལོ། །མེད་པ་པ་ནི་ངན་འགྲོར་འགྲོ། །ཡོད་པ་པ་ནི་བདེ་འགྲོར་འགྲོ། །ཡོད་དག་ཇི་
བཞིན་ཡོངས་ཤེས་ཕྱིར། །གཉིས་ལ་མི་བརྟེན་ཐར་བར་འགྱུར། །ཡང་དག་ཇི་བཞིན་
ཡོངས་ཤེས་པས། །མེད་དང་ཡོད་པར་མི་འདོད་པ། །དེ་ཕྱིར་མེད་པ་པར་གྱུར་ན། །
ཅི་ཕྱིར་ཡོད་པ་པར་མི་འགྱུར། །གལ་ཏེ་ཡོད་པ་སུན་ཕྱུང་བས། །དོན་གྱིས་འདི་ནི་མེད་
པར་བསླན། ། དེ་བཞིན་མེད་པ་སུན་ཕྱུང་བས། །ཡོད་པར་ཅི་ཡི་ཕྱིར་མི་བསླན། །གང་
དག་དོན་གྱིས་མེད་ཉིད་དུ། །དམ་མི་འཆའ་ཞིང་མི་སྤྱོད་ལ། །བྱང་ཆུབ་བརྟེན་ཕྱིར་
སེམས་མེད་ལ། །དེ་དག་ཇི་ལྟར་མེད་པར་བཤད། །གང་ཟག་ཕུང་པོར་སྨྲ་བ་ཡི། །
འཇིག་རྟེན་གྲངས་ཅན་འུག་ཕྲུག་དང་། །གོས་མེད་བཅས་པ་གལ་ཏེ་ཞིག །ཡོད་མེད་
འདས་པ་སྨྲས་ན་དྲིས། ། དེ་ཕྱིར་སངས་རྒྱས་རྣམས་ཀྱིས་ནི། །བསྟན་པའི་ཆ་མེད་ཡོད་
མེད་ལས། །འདས་པ་ཟབ་མོ་ཞེས་བཤད་པ། །ཆོས་ཀྱི་ཁུད་པ་ཡིན་ཤེས་གྱིས། །
ཞིག་ན་འགྲོ་མེད་འོང་མེད་ཅིང་། །སྐད་ཅིག་ཀྱང་ནི་མི་གནས་པ། །དུས་གསུམ་འདས་
བདག་འཇིག་རྟེན་ནི། ། དེ་འདྲ་དོན་དུ་ཅི་ཡོད་དམ། །གང་ཕྱིར་གཉི་ག་ཡང་དག་ཏུ། །
འགྲོ་དང་འོང་དང་གནས་མེད་པ། །དེ་ཕྱིར་འཇིག་རྟེན་མྱ་ངན་འདས། །དོན་ཏུ་ཁྱད་
པར་ཇི་ལྟ་བུ། །གནས་པ་མེད་ཕྱིར་སྐྱེ་བ་དང་། །འགག་པ་ཡང་དག་ཉིད་མིན་ན། །
ཙ,

1:|: དབུ་མ་རིན་ཆེན་ཕྲེང་བ་རྩ་འགྲེལ། ཏུ
སྐྱེ་བ་དང་ནི་གནས་པ་དང་། །འགག་པ་དོན་དུ་ག་ལ་ཞིག །གལ་ཏེ་རྟག་ཏུ་འགྱུར་
ན་ནི། །ཇི་ལྟར་སྐད་ཅིག་མ་ཡིན་དངོས། །གལ་ཏེ་འགྱུར་བ་མེད་ན་ནི། །དོན་དུ་གཞན་
ཉིད་ག་ལ་འགྱུར། །ཕྱོགས་གཅིག་གམ་ནི་ཐམས་ཅད་དུ། །ཟད་པས་སྐད་ཅིག་འགྱུར་
གྲང་ན། །མི་འདྲ་བ་ཉིད་མི་དམིགས་ཕྱིར། ། དེ་རྣམས་གཉི་གའང་རིགས་ལྡན་མིན། །
སྐད་ཅིག་ཡིན་ན་རིལ་མེད་ཕྱིར། ། རྙིང་པ་འགའ་ལྟ་ག་ལ་ཞིག །བརྟན་ཕྱིར་སྐད་ཅིག་
མ་ཡིན་ན། །རྙིང་པ་འགའ་ལྟ་ག་ལ་ཞིག །ཇི་ལྟར་སྐད་ཅིག་མཐའ་ཡོད་པ། །དེ་བཞིན་
ཐོག་དང་དབུས་བརྟག་དགོས། ། དེ་ལྟར་སྐད་ཅིག་གསུམ་བདོག་ཕྱིར། །འཇིག་རྟེན་
སྐད་ཅིག་གནས་པ་མིན། ། ཐོག་མ་དབུས་དང་ཐ་མ་ཡང་། །སྐད་ཅིག་བཞིན་དུ་བསམ་
བྱས་ན། །ཐོག་མ་དབུས་དང་ཐ་མ་ཉིད། །རང་གཞན་ལས་ཀྱང་མ་ཡིན་ནོ། །ཐ་དད་
ཕྱོགས་ཕྱིར་གཅིག་པུ་མིན། ། ཕྱོགས་མེད་པ་ནི་འགའ་ཡང་མེད། །གཅིག་མེད་པར་
ནི་དུ་མ་དང་། །ཡོད་པ་མེད་པར་མེད་པའང་མེད། །ཞིག་པའམ་ནི་གཉེན་པོ་ཡིས། །
ཡོད་ཉིད་མེད་བར་འགྱུར་གྲང་ན། །ཡོད་པ་སྲིད་པ་མ་ཡིན་ཕྱིར། །འཇིག་པའམ་གཉེན་
པོར་ཇི་ལྟར་འགྱུར། ། དེ་ཕྱིར་མྱ་ངན་འདས་པ་ཡི། །འཇིག་རྟེན་དོན་དུ་འགྲིབ་མི་
འགྱུར། །འཇིག་རྟེན་མཐའ་དང་ལྡན་ནམ་ཞེས། །ཞུས་ན་རྒྱལ་བ་མི་གསུང་བཞུགས། །
གང་ཕྱིར་དེ་ལྟར་ཟབ་པའི་ཆོས། །སྣོད་མིན་འགྲོ་ལ་མི་གསུང་བ། །དེ་ཉིད་ཕྱིར་ན་
མཁས་རྣམས་ཀྱིས། །ཀུན་མཁྱེན་ཐམས་ཅད་མཁྱེན་པར་ཤེས། །དེ་ལྟར་ངེས་པར་
ལེགས་པའི་ཆོས། །ཟབ་མོ་ཡོངས་སུ་འཛིན་མེད་ཅིང་། །གནས་མེད་པ་ནི་རྫོགས་
སངས་རྒྱས། །ཐམས་ཅད་གཟིགས་པ་རྣམས་ཀྱིས་གསུངས། །གནས་མེད་ཆོས་འདིས་
སྐྲག་པ་ཡི། །སྐྱེ་བོ་གནས་ལ་མངོན་དགའ་ཞིང་། ། ཡོད་དང་མེད་ལས་མ་འདས་པ། །
མི་མཁས་རྣམས་ནི་ཕུང་བར་འགྱུར། །འཇིགས་མིན་གནས་འཇིགས་དེ་དག་ནི། །
ཕུང་ལ་གཞན་ཡང་ཕུང་བར་བྱེད། །རྒྱལ་པོ་ཕུང་བ་དེ་དག་གིས། །ཅི་ནས་མི་ཕུང་
དེ་ལྟར་གྱིས། ། རྒྱལ་པོ་ཁྱོད་ནི་མི་ཕུང་བར། །བགྱི་སླད་འཇིག་རྟེན་འདས་ཀྱི་ཚུལ། །
གཉིས་ལ་མི་བརྟེན་ཡང་དག་པ། །ཇི་བཞིན་ལུང་གི་དབང་གིས་བཤད། །སྡིག་དང་
- 6

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
བསོད་ནམས་བྱ་བ་འདས། །ཟབ་མོ་བཀྲོལ་བའི་དོན་དང་ལྡན། །མུ་སྟེགས་གཞན་
དང་རང་གི་ཡང་། །གནས་མེད་འཇིགས་པས་མ་མྱངས་པའོ། །
སྐྱེས་བུ་ས་མིན་ཆུ་མ་ཡིན། །མེ་མིན་རླུང་མིན་ནམ་མཁའ་མིན། ། རྣམ་ཤེས་མ་
ཡིན་ཀུན་མིན་ན། །དེ་ལས་གཞན་དོན་སྐྱེས་བུ་གང་། །སྐྱེས་བུ་ཁམས་དྲུག་འདུས་
པའི་ཕྱིར། །ཡང་དག་མ་ཡིན་ཇི་ལྟ་བ། །དེ་བཞིན་ཁམས་ནི་རེ་རེ་ལའང་། །འདུས་
ཕྱིར་ཡང་དག་ཉིད་དུ་མིན། །ཕུང་པོ་བདག་མིན་དེར་དེ་མིན། །དེ་ལ་དེ་མིན་དེ་མེད་
མིན། །ཕུང་བདག་མེ་ཤིང་ལྟར་འདྲེས་མིན། །དེ་ཕྱིར་བདག་ནི་ཇི་ལྟར་ཡོད། །འབྱུང་
གསུམ་ས་མིན་འདི་ལ་མིན། །དེ་ལ་འདི་མིན་དེ་མེད་མིན། །རེ་རེའང་དེ་བཞིན་དེ་ཡི་
ཕྱིར། །འབྱུང་བ་རྣམས་ཀྱང་བདག་བཞིན་བརྫུན། །ས་ཆུ་མེ་དང་རླུང་རྣམས་ནི། །
རེ་རེའང་ངོ་བོ་ཉིད་དུ་མེད། །གང་གསུམ་མེད་པར་རེ་རེ་མེད། །གཅིག་མེད་པར་ཡང་
གསུམ་མེད་དོ། །གལ་ཏེ་གསུམ་མེད་རེ་རེ་མེད། །གཅིག་མེད་པར་ཡང་གསུམ་མེད་
ན༑ ༑ སོ་སོར་ཡོད་པ་མ་ཡིན་ཏེ། ། ཇི་ལྟར་འདུས་པ་སྐྱེད་པར་འགྱུར། །འོན་ཏེ་སོ་སོར་
རང་ཡོད་ན། །བུད་ཤིང་མེད་པར་མེ་ཅིས་མེད། །གཡོ་དང་ཐོགས་དང་སྡུད་པ་དང་། །
ཆུ་དང་རླུང་དང་ས་དེ་བཞིན། །འོན་ཏེ་མེ་འདི་གྲགས་ཡིན་ན། ། ཇི་ལྟར་ཁྱོད་ཀྱིས་
གསུམ་གཞན་རང་། །གསུམ་པོ་རྟེན་ཅིང་འབྱུང་བ་དང་། །ཆོས་མི་མཐུན་པར་རུང་
བའང་མིན། ། སོ་སོར་རང་ཡོད་དེ་དག་ནི། །ཇི་ལྟ་བུར་ན་ཕན་ཚུན་ཡོད། ། སོ་སོར་
རང་ཡོད་མ་ཡིན་པ། །དེ་དག་ཇི་ལྟར་ཕན་ཚུན་ཡོད། ། སོ་སོ་རང་གི་ཡོད་ཅེ་ན། །གང་
ན་གཅིག་དེར་ལྷག་མ་རྣམས། ། མ་འདྲེས་པ་རྣམས་གཅིག་གནས་མེད། །འདྲེས་པ་
སོ་སོར་རང་ཡོད་མིན། ། སོ་སོར་རང་མེད་འབྱུང་བ་རྣམས། ། སོ་སོའི་རང་མཚན་ག་
ལ་ཡོད། ། སོ་སོ་རང་མེད་ཤས་ཆེརའང་མེད། །མཚན་ཉིད་དག་ནི་ཀུན་རྫོབ་བཤད། །
ཁ་དོག་དྲི་རོ་རེག་པ་དག །དེ་དག་ལ་ཡང་ཚུལ་འདི་ཡིན། །མིག་དང་རྣམ་ཤེས་གཟུགས་
རྣམས་དང་། ། མ་རིག་ལས་དང་སྐྱེ་བ་དང་། །བྱེད་པོ་ལས་དང་བྱ་བ་གྲངས། །ལྡན་
དང་རྒྱུ་འབྲས་དུས་དང་ནི། །ཐུང་དང་རིང་སོགས་ཤེས་བྱ་དང་། །མིང་དང་མིང་ཅན་

དབུ་མ་རིན་ཆེན་ཕྲེང་བ་རྩ་འགྲེལ།
དེ་བཞིན་ནོ། །ས་དང་ཆུ་དང་མེ་དང་རླུང་། །རིང་ཐུང་ཕྲ་དང་སྦོམ་ཉིད་དང་། །དགེ་
སོགས་ཉིད་ནི་རྣམ་ཤེས་སུ། །འགག་པར་འགྱུར་ཞེས་ཐུབ་པས་གསུངས། །རྣམ་ཤེས་
བསྟན་མེད་མཐའ་ཡས་པ། །ཀུན་དུ་བདག་པོ་དེ་ལ་ནི། །ས་དང་ཆུ་དང་མེ་དང་ནི། །
རླུང་གིས་གནས་ཐོད་འགྱུར་མ་ཡིན། །འདིར་ནི་རིང་དང་ཐུང་བ་དང༌། ། ཕྲ་སྦོམ་དགེ་
དང་མི་དགེ་དང་། །འདིར་ནི་མིང་དང་གཟུགས་དག་ཀྱང་། ། མ་ལུས་པར་ནི་འགག་
པར་འགྱུར། །གང་མ་ཤེས་ཕྱིར་རྣམ་ཤེས་ལ། །སྔོན་ཆད་འབྱུང་བ་དེ་ཀུན་ནི། །དེ་
ཤེས་ཕྱིར་ན་རྣམ་ཤེས་སུ། ། ཕྱིས་ནི་དེ་ལྟར་འགག་པར་འགྱུར། །རྣམ་ཤེས་མེ་ཡི་བུད་
ཤིང་ནི། །འགྲོ་ཆོས་འདི་ཀུན་ཡིན་པར་འདོད། ། དེ་དག་ཇི་བཞིན་རབ་འབྱེད་པའི། །
འོད་དང་ལྡན་པས་བསྲེགས་ནས་ཞི། ། མི་ཤེས་པ་ནི་སྔོན་བརྟགས་པ། །ཕྱིས་ནི་དེ་ཉིད་
ངེས་པ་དང་། །གང་ཚེ་དངོས་པོ་མི་རྙེད་པ། །དེ་ཚེ་དངོས་མེད་ག་ལ་འགྱུར། །གཟུགས་
ཀྱི་དངོས་པོ་མིང་ཙམ་ཕྱིར། །ནམ་མཁའ་ཡང་ནི་མིང་ཙམ་མོ། །འབྱུང་མེད་གཟུགས་
ལྟ་ག་ལ་ཡོད། །དེ་ཕྱིར་མིང་ཙམ་ཉིད་ཀྱང་ཡིན། །ཚོར་དང་འདུ་ཤེས་འདུ་བྱེད་དང་། །
རྣམ་ཤེས་འབྱུང་བ་ལྟ་བུ་དང་། །བདག་ཉིད་དུ་ནི་བསམ་བྱ་སྟེ། །དེ་ཕྱིར་ཁམས་དྲུག་
བདག་མེད་དོ། ། རིན་པོ་ཆེའི་ཕྲེང་བ་ལས་མངོན་པར་མཐོ་བ་དང་ངེས་པར་ལེགས་པ་
ཇི་ལྟར་ཆུ་ཤིང་ཡན་ལག་དག །མ་ལུས་བཅས་ཏེ་བཤིག་བྱས་ན། །ཅི་ཡང་མེད་
ལྟར་སྐྱེས་བུ་ཡང་། ། ཁམས་བཅས་བཤིག་ན་དེ་དང་འདྲ། །ཆོས་རྣམས་ཐམས་ཅད་
བདག་མེད་ཅེས། །དེ་ཕྱིར་རྒྱལ་བ་རྣམས་ཀྱིས་གསུངས། །ཁམས་དྲུག་དེ་ཀུན་བདག་
མེད་པར། །ཁྱོད་ལ་གཏན་ལ་ཕབ་པ་ཡིན། །དེ་ལྟར་བདག་དང་བདག་མེད་པར། །
ཡང་དག་ཇི་བཞིན་དམིགས་སུ་མེད། །བདག་དང་བདག་མེད་ལྟ་བ་དག །དེ་ཕྱིར་
ཐུབ་པ་ཆེན་པོས་བཟློག །མཐོང་དང་ཐོས་སོགས་ཐུབ་པ་ཡིས། །བདེན་མིན་བརྫུན་
པ་མིན་པར་གསུངས། །ཕྱོགས་ལས་མི་མཐུན་ཕྱོགས་འགྱུར་ན། །དེ་ནི་གཉི་ག་དོན་
དུ་མིན། །དེ་ལྟས་དམ་པའི་དོན་དུ་ན། །འཇིག་རྟེན་འདི་ནི་བདེན་བརྫུན་འདས། །

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
དེ་ཉིད་ཕྱིར་ན་ཡང་དག་ཏུ། །ཡོད་ཅེས་མེད་ཅེས་ཞལ་མི་བཞེས། །གང་ཞིག་དེ་ལྟར་
རྣམ་ཀུན་དུ། ། ཡོད་མིན་དེ་ནི་ཀུན་མཁྱེན་གྱིས། །མཐའ་ཡོད་མཐའ་མེད་གཉི་ག་
དང་༑ ༑གཉིས་མ་ཡིན་ཞེས་ཇི་སྐད་བསྟན། །སངས་རྒྱས་གྲངས་མེད་གཤེགས་དེ་
བཞིན༑ ༑བྱོན་གྱུར་པ་དང་ད་ལྟར་བཞུགས། །སེམས་ཅན་མཐའ་ནི་དུས་གསུམ་
སྐྱེས། ། བྱེ་བ་དེ་དག་ལས་འདོད་ཅིང་། །འཇིག་རྟེན་འཕེལ་བའི་རྒྱུ་མེད་ལ། །ཟད་པ་
དུས་གསུམ་དུ་སྲིད་ན། །ཐམས་ཅད་མཁྱེན་པས་ཇི་ལྟར་དེའི། །ཕྱིན་ཆད་ལུང་མ་བསྟན་
པར་མཛད། ། སོ་སོའི་སྐྱེ་བོ་ལ་གསང་བ། །གང་ཡིན་དེ་ནི་ཟབ་མོའི་ཆོས། །འཇིག་
རྟེན་སྒྱུ་མ་ལྟ་བུ་ཉིད། །སངས་རྒྱས་བསྟན་པ་བདུད་རྩི་ཡིན། །ཇི་ལྟར་སྒྱུ་མའི་གླང་
པོ་ལ། ། སྐྱེ་དང་འཇིག་པ་ཉིད་སྣང་ཡང་། །དེ་ལ་དོན་གྱི་ཡང་དག་ཏུ། །སྐྱེ་དང་འཇིག་
པ་ཉིད་མེད་ལྟར། །དེ་བཞིན་སྒྱུ་འདྲའི་འཇིག་རྟེན་ལ། ། སྐྱེ་དང་འཇིག་པ་ཉིད་སྣང་
ཡང་༑ །དམ་པའི་དོན་དུ་སྐྱེ་བ་དང་། །འཇིག་པ་ཉིད་ནི་ཡོད་མ་ཡིན། །ཇི་ལྟར་སྒྱུ་
མའི་གླང་པོ་ནི། །གང་ནས་མ་འོངས་གར་མི་འགྲོ། །སེམས་རྨོངས་ཙམ་ཏུ་ཟད་པས་
ན༑ ༑ཡང་དག་ཉིད་དུ་གནས་པ་མེད། ། དེ་བཞིན་སྒྱུ་མའི་འཇིག་རྟེན་ནི། །གང་ནས
་མ་འོངས་གར་མི་འགྲོ། །སེམས་རྨོངས་ཙམ་དུ་ཟད་པས་ན། །ཡང་དག་ཉིད་དུ་གནས་
པ་མེད། ། དེ་ལྟར་དུས་གསུམ་འདས་བདག་ཉིད། །ཐ་སྙད་གདགས་པ་མ་གཏོགས་
པར། །གང་ཞིག་ཡོད་དམ་མེད་འགྱུར་པའི། །འཇིག་རྟེན་དོན་དུ་ཅི་ཞིག་ཡོད། །སངས་
རྒྱས་ཀྱིས་ནི་རྒྱུ་འདི་ལས། །མཐའ་ཡོད་པ་དང་མཐའ་མེད་དང་། །གཉིས་དང་གཉིས་
མེད་རྣམ་པ་བཞི། །ལུང་བསྟན་མ་མཛད་གཞན་ལས་མིན། ། རེ་ཞིག་ལུས་འདི་མི་གཙང་
ཉིད༑ ༑ རགས་ཤིང་མངོན་སུམ་སྤྱོད་ཡུལ་བ། །རྟག་ཏུ་སྣང་བ་གང་གི་ཚེ། །སེམས་
ལ་གནས་པ་མ་ཡིན་པ། །དེ་ཚེ་དམ་ཆོས་གནས་མེད་པ། ། ཕྲ་རབ་མངོན་སུམ་མ་ཡིན་
པ༑ ༑ཟབ་མོ་དེ་གོ་ཇི་ལྟ་བུར། །སེམས་ལ་བདེ་བླག་འཆར་བར་འགྱུར། །ཆོས་འདི་
ཟབ་ཕྱིར་སྐྱེ་བོ་ཡིས། །ཤེས་པར་དཀའ་བར་ཐུགས་ཆུད་དེ། །དེས་ན་ཐུབ་པ་སངས་
རྒྱས་ནས། །ཆོས་བསྟན་པ་ལས་ལོག་པར་གྱུར། །ཆོས་འདི་ལོག་པར་ཤེས་གྱུར་ན། །
-9

དབུ་མ་རིན་ཆེན་ཕྲེང་བ་རྩ་འགྲེལ།
མི་མཁས་རྣམས་ནི་ཆུད་ཀྱང་ཟ།།འདི་ལྟར་མེད་པར་ལྟ་བ་ཡི། །མི་གཙང་དེར་ནི་བྱིང་
བར་འགྱུར། །གཞན་ཡང་དེ་ནི་ལོག་བཟུང་ནས། །བླུན་པོ་མཁས་པའི་ང་རྒྱལ་ཅན།།
སྤོར་བས་མ་རུངས་བདག་ཉིད་ཅན། །མནར་མེད་པར་ནི་སྤྱིའུ་ཚུགས་འགྲོ། །ཇི་ལྟར་
ཁ་ཟས་བཟའ་ཉེས་པས། །ཕུང་བ་དག་ཏུ་འགྱུར་བ་དང་། །བཟའ་ལེགས་ཚེ་དང་ནད་
མེད་དང་། །སྟོབས་དང་བདེ་བར་འགྱུར་བ་ལྟར། །དེ་བཞིན་ལོག་པར་བཟུང་པ་དེས།
།ལུང་བ་དག་ནི་ཐོབ་འགྱུར་ཞིང་། ། ལེགས་པར་ཤེས་པས་བདེ་བ་དང་། །དང་། །བྱང་
ཆུབ་བླ་ན་མེད་པ་ཐོབ། །དེ་ཕྱིར་འདི་ལ་སྤོང་བ་དང་། །མེད་པའི་ལྟ་བ་སྤངས་ནས་
ན༑ །དོན་ཀུན་བསྒྲུབ་ཕྱིར་ཡང་དག་པའི། །ཤེས་ལ་ནན་ཏན་མཆོག་མཛོད་ཅིག །
ཆོས་འདི་ཡོངས་སུ་མ་ཤེས་ན། །ངར་འཛིན་པ་ནི་རྗེས་སུ་འཇུག །དེ་ལས་དགེ་དང་
མི་དགེའི་ལས། །དེ་ལས་སྐྱེ་བ་བཟང་དང་ངན། ། དེ་ཕྱིར་ཇི་སྲིད་ངར་འཛིན་པ། །
སེལ་བའི་ཆོས་འདི་མ་ཤེས་པ། །དེ་སྲིད་སྦྱིན་དང་ཚུལ་ཁྲིམས་དང་། །བཟོད་པའི་ཆོས་
ལ་གུས་པར་མཛོད། །ལས་རྣམས་སྔོན་དུ་ཆོས་གཏོང་ཞིང་། །བར་དུ་ཆོས་ལྡན་ཐ་
མར་ཡང་། །ཆོས་ལྡན་བསྒྲུབ་པའི་ས་བདག་ནི། །འདི་དང་གཞན་དུ་གནོད་མི་འགྱུར། །
ཆོས་ཀྱིས་འདིར་གྲགས་བདེ་བ་དང་། །འདི་དང་འཆི་ཀར་འཇིགས་པ་མེད། །འཇིག་
རྟེན་གཞན་དུ་བདེ་བ་རྒྱས། །དེ་བས་རྟག་ཏུ་ཆོས་བརྟེན་མཛོད། །ཆོས་ནི་ལུགས་ཀྱི་
དམ་པ་སྟེ། །ཆོས་ཀྱིས་འཇིག་རྟེན་མངོན་དགར་འགྱུར། །འཇིག་རྟེན་དགའ་བར་
གྱུར་པས་ཀྱང་། །འདི་དང་གཞན་དུ་བསླུས་མི་འགྱུར། །ཆོས་མིན་པས་ནི་ལུགས་འདོད་
གང་། ། དེ་ཡིས་འཇིག་རྟེན་མི་དགར་འགྱུར། །འཇིག་རྟེན་མི་དགའ་ཉིད་ཀྱི་ཕྱིར། །
འདི་དང་གཞན་དུ་དགའ་མི་འགྱུར། །དོན་མེད་རིག་པ་ངན་འགྲོའི་ལམ། །གཞན་བསླུ་
ལྷུར་ལེན་མི་བཟད་པ། །ཤེས་རབ་འཆལ་པ་རྣམས་ཀྱིས་ནི། ། ཇི་ལྟར་དོན་གྱིས་རིག་
པར་བྱས། ། ཕ་རོལ་སླུ་བ་ལྷུར་ལེན་པ། །དོན་དུ་ཇི་ལྟར་ལུགས་ལྡན་ཡིན། །དེས་ནི་
ཚེ་རབས་སྟོང་ཕྲག་ཏུ། །བདག་ཉིད་ཁོ་ན་བསླུས་པར་འགྱུར། །དགྲ་ལ་གནོད་པ་བྱ་
ན་ཡང་། །སྐྱོན་རྣམས་བཏང་སྟེ་ཡོན་ཏན་བསྟེན། །དེས་ནི་ཁྱོད་ཀྱིས་རང་ཕན་འཐོབ། །
-10 -

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
དགྲ་བོ་ཡང་ནི་མི་དགར་འགྱུར། །སྦྱིན་དང་སྙན་པར་སྨྲ་བ་དང་། ། ཕན་དང་དོན་གཅིག་
སྤྱོད་པ་སྟེ། །དེ་དག་རྣམས་ཀྱིས་འཇིག་རྟེན་དང་། ། ཆོས་ཀྱང་བསྡུ་བ་ཉིད་དུ་མཛོད།།
རྒྱལ་པོ་དག་ལ་ཇི་ལྟ་བུར། །བདེན་གཅིག་ཡིད་ཆེས་བརྟན་བསྐྱེད་པ། །དེ་ལས་བཟློག་
སྟེ་བརྫུན་པ་ནི། ། ཡིད་མི་ཆེས་པར་བྱེད་པའི་མཆོག །སླུ་བ་མེད་ལྡན་བདེན་མིན་ཏེ།།
སེམས་པས་བསྒྱུར་བ་དོན་དུ་མིན། །གཞན་ལ་གཅིག་ཏུ་ཕན་པས་བདེན། །མི་ཕན་
ཕྱིར་ནི་ཅིག་ཤོས་མིན། །ཇི་ལྟར་རྒྱལ་པོའི་ཉེས་པ་དག །སྦྱིན་གསལ་གཅིག་གིས་
སྦེད་པ་ལྟར། ། དེ་བཞིན་འཇུངས་པའང་དེ་དག་གི །ཡོན་ཏན་བདོག་པ་ཐམས་ཅད་
འཇོམས༑ ༑ཉེ་བར་ཞི་བ་ཟབ་པའི་ཕྱིར། །མཆོག་ཏུ་གུས་པ་བྱེད་པར་འགྱུར། །གུས་
པས་བརྗིད་ལ་བཀའ་ཡང་བརྩན། །དེ་བས་ཉེ་བར་ཞི་བ་བསྟེན། །ཤེས་རབ་ལྡན་པས་
བློ་མི་འཕྲོགས། །གཞན་གྱི་དྲིང་མི་འཇོག་ཅིང་བརྟན། །བསླུ་བས་མི་ཚུགས་རྒྱལ་པོ་
སྟེ༑ ༑དེ་བས་ཤེས་རབ་ལྷུར་བླང་མཛོད། །བདེན་གཏོང་ཞི་དང་ཤེས་རབ་དང་། །
བཟང་པོ་བཞི་ལྡན་མི་དབང་ནི། །ཆོས་བཟངས་རྣམ་པ་བཞི་ལྟ་བུར། ། ལྷ་མི་རྣམས་
ཀྱིས་བསྟོད་པར་འགྱུར། །ཕེབས་པར་སྨྲ་ཞིང་དག་གྱུར་པ། །ཤེས་རབ་སྙིང་རྗེ་དྲི་མེད་
དང་༑ ༑ལྷན་ཅིག་འགྲོགས་ན་རྟག་ཏུ་ཡང་། །ཤེས་རབ་དང་ནི་ཆོས་ཀྱང་འཕེལ། །
ཕན་པར་སྨྲ་བ་དཀོན་པ་སྟེ། །ཉན་པར་བྱེད་པ་ཤིན་ཏུ་དཀོན། །དེ་དག་བས་ཀྱང་མི་
སྙན་ཡང་། །ཕན་པའི་རྗེས་སུ་བྱེད་པ་དཀོན། །དེ་ལྟ་བས་ན་མི་སྙན་ཡང་། །ཡན་པར་
མཁྱེན་ནས་མྱུར་དུ་སྤྱད། །ནད་གསོའི་དོན་དུ་བདག་བྱམས་པ། །མི་བཟད་པ་བའི་
སྨན་ཡང་འཐུང་། །སྲོག་དང་ནད་མེད་རྒྱལ་སྲིད་དག །མི་རྟག་ཉིད་ནི་རྟག་དགོངས་ཏེ། །
དེ་ནས་ཡང་དག་བརྩོན་ལྡན་པར། །ཆོས་ལ་གཅིག་ཏུ་ནན་ཏན་མཛོད། །གདོན་མི་
ཟ་བར་འཆི་འགྱུར་ཞིང་། །ཤི་ནས་སྡིག་པས་སྡུག་བསྔལ་བ། །གཟིགས་ཏེ་འཕྲལ་དུ་
བདེ་ན་ཡང་། །སྡིག་པ་བགྱི་བར་མི་རིགས་སོ། །ལ་ལར་འཇིགས་པ་མེད་མཐོང་
ཞིང་། །དུས་འགར་འཇིགས་པ་མཐོང་གྱུར་པ། །གལ་ཏེ་གཅིག་ལ་ཡིད་རྟོན་ན། །
གཅིག་ལ་ཁྱོད་ཀོ་ཅིས་མི་འཇིགས། །ཆང་གིས་འཇིག་རྟེན་བརྙས་འགྱུར་ཞིང་། །དོན་
- ll

དབུ་མ་རིན་ཆེན་ཕྲེང་བ་རྩ་འགྲེལ། །
ཡལ་ནོར་ཡང་ཟད་པར་འགྱུར། །རྨོངས་པས་བྱ་བ་མ་ཡིན་བྱེད། ། དེ་བས་ཆང་ནི་རྟག་
ཏུ་སྤོངས། །རྒྱན་པོ་ཆགས་དང་མི་དགའ་དང་། །ཞེ་སྡང་གཡོ་སྒྱུ་དགོང་པའི་གནས། །
བརྫུན་དང་ཀྱལ་པ་ཚིག་རྩུབ་རྒྱུ། ། དེ་བས་རྟག་ཏུ་སྤང་བར་མཛོད། །བུད་མེད་ཆགས་
པ་ཕལ་ཆེར་ནི། ། བུད་མེད་གཟུགས་བཟང་སེམས་ལས་བྱུང་། །བུད་མེད་ལུས་ལ་དོན་
དུ་ནི། །གཙང་བ་ཅུང་ཟད་ཡོད་མ་ཡིན། ། ཁ་ནི་ཁ་ཆུ་རུལ་བ་དང་། །སོ་སྐྱག་མི་གཙང་
སྣོད་ཡིན་ཏེ། ། སྣ་ནི་རྣག་སྣབས་སྣ་ཆུའི་སྣོད། །མིག་ནི་མིག་རྡུལ་མཆི་མའི་སྣོད། །
ལྟོ་བའི་ཁོང་ནི་བཤང་གཅི་དང༌། །གློ་བ་མཆིན་སྩོགས་སྣོད་ཡིན་པར། །རྨོངས་པས་
མུད་མེད་མ་མཐོང་བ། །དེ་ཡི་ལུས་ལ་ཆགས་པར་བྱེད། ། མི་ཤེས་འགའ་ཞིག་མི་གཙང་
བའི། །བུམ་པ་རྒྱན་ལ་ཆགས་པ་ལྟར། །འཇིག་རྟེན་མི་ཤེས་རྨོངས་པ་ཡིས། །བུད་
མེད་རྣམས་ལ་དེ་བཞིན་ནོ། །ལུས་ཡུལ་ཤིན་ཏུ་དྲི་ང་བ། །ཆགས་བྲལ་རྒྱུ་ནི་གང་ཡིན་
པ༑ ༑དེ་ལའང་འཇིག་རྟེན་ཆས་ཆགས་ན། །གང་གི་འདོད་ཆགས་བྲལ་བར་བཀྲི། །
ཇི་ལྟར་བཤད་དང་གཅི་གཞི་ལ། །ངན་སྐྱུགས་ཕག་རབ་ཆགས་པ་ལྟར། ། དེ་བཞིན་
བཤང་དང་གཅི་གཞི་ལ། །འདོད་ཆགས་ངན་སྐྱུགས་ཕག་རྣམས་ཆགས། །ལུས་ཀྱི་
གྲོང་ཁྱེར་མི་གཙང་བ། །འབྱུང་བའི་བུ་ག་དོད་པ་གང་། །དེ་ནི་སྐྱེ་བོ་བླུན་པ་ཡིས། །
དགའ་བའི་དོན་དུ་ཉེ་བར་བརྟགས། ། ཁྱོད་ལུས་ལ་ཇི་ལྟ་བུར། ། ཡིད་དུ་འོང་བ་ཉིད་
དུ་གྱུར། །ཁྲག་དང་ཁུ་བ་འདྲེས་པ་ཡི། །ས་བོན་མི་གཙང་སྙིང་པོས་བསྐྱེད། །མི་གཙང་
ངོ་བོར་ཤེས་བཞིན་དུ། །འདི་ལ་འདོད་ཅན་གང་ཞིག་ཆགས། །མི་གཙང་ཕུང་པོ་དེའི་
རླན་གྱིས། །བརླན་པའི་པགས་པས་གཡོགས་པ་གང་། །ཉལ་བ་དེ་ནི་བུད་མེད་ཀྱི། །
ཆུ་སོའི་ཁོང་ནས་ཉལ་བར་ཟད། །གཟུགས་བཟང་བ་དང་གཟུགས་ངན་ནམ། །རྒན་
ནམ་ཡང་ན་གཞོན་ཡང་རུང་། །བུད་མེད་གཟུགས་ཀུན་མི་གཙང་ན། །ཁྱོད་ཆགས་
ཁྱད་པར་གང་ལ་བསྐྱེད། །གལ་ཏེ་མི་གཙང་ཁ་དོག་བཟང་། །ཤིན་ཏུ་གསར་ལ་
དབྱིབས་ལེགས་ཀྱང་། །དེ་ལ་ཆགས་པར་མི་འོས་ལྟར། །བུད་མེད་གཟུགས་ལའང་
དེ་བཞིན་ནོ། །ཁོང་རུལ་ཕྱི་རོལ་པགས་བས་གཡོགས། །རོ་མྱགས་འདི་ཡི་རང་བཞིན་
-12

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
ནི། །ཤིན་ཏུ་མི་བཟད་སྣང་བཞིན་དུ། །ཇི་ལྟ་བུར་ན་མཐོང་མ་གྱུར། །པགས་པ་འདི་
ཡང་མི་གཙང་མིན། །རལ་གུ་བཞིན་དུ་འདུག་ཅེ་ན། །མི་གཙང་ཕུང་པོའི་པགས་པ་
ལྟར༑ ༑ཇི་ལྟ་བུར་ན་གཙང་མར་འགྱུར། །མི་གཙང་གང་བའི་བུམ་པ་ནི། །ཕྱི་རོལ་
བཀྲ་ཡང་སྨད་པ་ཡིན། །མི་གཙང་བ་ཡི་རང་བཞིན་ལུས། ། མི་གཙང་གང་བ་ཅིས་མི་
སྨད། །གལ་ཏེ་ཁྱོད་ནི་མི་གཙང་སྨོད། །དྲི་དང་ཕྲེང་བ་བཟའ་བཏུང་ནི། །གཙང་མའང་
མི་གཙང་བྱེད་པ་གང་། །ལུས་འདི་ཅི་ཡི་ཕྱིར་མི་སྨད། །ཇི་ལྟར་རང་ངམ་གཞན་དག་གི །
མི་གཙང་སྨད་པར་བྱ་བ་གང་། །དེ་བཞིན་རང་དང་གཞན་དག་གི །མི་གཙང་གཟུགས་
ཀོ་ཅིས་མི་སྨད། །ཇི་ལྟར་བུད་མེད་གཟུགས་མི་གཙང་། །ཁྱོད་ཀྱི་རང་ལུས་དེ་དང་འདྲ། །
དེ་བས་ཕྱི་དང་ནང་ཉིད་ལ། །འདོད་ཆགས་བྲལ་བར་རིགས་མིན་ནམ། །རྨ་དགུ་དག་
ནས་འཛག་པ་ཅན། །བདག་ཉིད་མངོན་སུམ་འཁྲུ་བྱེད་ཀྱང་། །ལུས་མི་གཙང་པར་
མི་རྟོགས་ན། །ཁྱོད་ལ་བཤད་པས་ཅི་ཞིག་ཕན། །གང་དག་མི་གཙང་ལུས་འདི་ལ། །
སྟེག་ཆོས་སྙན་དངགས་བྱེད་པ་ནི། ། ཨེ་མའོ་གཟུ་ལུམས་ཨེ་མའོ་བླུན། ། ཨེ་མའོ་སྐྱེ་
བོས་ཁྲེལ་དུ་རུང་། ། མི་ཤེས་མུན་པས་བསྒྲིབས་པ་ཡི། །སེམས་ཅན་འདིར་ནི་ཕལ་
ཆེར་ཡང་། །འདོད་པའི་དོན་དུ་རྩོད་འབྱུང་བ། །མི་གཙང་དོན་དུ་ཁྱི་རྣམས་བཞིན། །
གཡན་པ་ཕྲུགས་ན་བདེར་འགྱུར་བ། །དེ་བས་གཡན་པ་མེད་ན་བདེ། །དེ་བཞིན་
འཇིག་རྟེན་འདོད་ལྡན་བདེ། །འདོད་པ་མེད་པ་དེ་བས་བདེ། །གལ་ཏེ་དེ་ལྟར་བརྟགས་
ན་ཁྱོད། །འདོད་ཆགས་བྲལ་བ་མ་གྲུབ་ཀྱང་། །འོན་ཀྱང་འདོད་ཆགས་བསྲབས་པ་
ཡིས། ། བུད་མེད་ཆགས་པར་མི་འགྱུར་རོ། །ཚེ་ཐུང་འཇིགས་དང་སྡུག་བསྔལ་དང་།།
དམྱལ་བའི་རྒྱུ་ནི་མི་བཟད་པ། །རི་དྭགས་ལིངས་ཏེ་དེ་ལྟ་བས། །རྟག་ཏུ་གསོད་མེད་
བརྟན་པོར་མཛོད། །ཡན་ལག་ཐམས་ཅད་མི་གཙང་བས། །བསྐུས་པའི་སྦྲུལ་གདུག་
འཇིགས་པ་ལྟར། །གང་ལ་བརྟེན་ནས་ལུས་ཅན་རྣམས། །སྐྲག་པར་འགྱུར་བ་དེ་རེ་
ངན། །ཆར་སྤྲིན་ཆེན་པོ་ལངས་པ་ན། ། ཞིང་པ་རྣམས་ནི་ཇི་ལྟ་བར། །གང་ལ་བརྟེན་
ནས་ལུས་ཅན་རྣམས། །དགའ་བར་འགྱུར་བ་དེ་རེ་བཟང་། །དེ་བས་ཆོས་མིན་སྤང་
-13 -

དབུ་མ་རིན་ཆེན་ཕྲེང་བ་རྩ་འགྲེལ།
བྱ་སྟེ། །གཡེལ་བ་མེད་པར་ཆོས་ལ་བརྟེན། །བདག་ཉིད་དང་ནི་འཇིག་རྟེན་འདིས། །
བླ་མེད་བྱང་ཆུབ་ཐོབ་འདོད་ན། །དེ་ཡི་རྩ་བ་བྱང་ཆུབ་སེམས། ། རི་དབང་རྒྱལ་པོ་
ལྟར་བརྟན་དང་། །ཕྱོགས་མཐས་གཏུགས་པའི་སྙིང་རྗེ་དང་། །གཉིས་ལ་མི་བརྟེན་
ཡེ་ཤེས་ལགས། །རྒྱལ་པོ་ཆེན་པོ་སྐྱེས་ཆེན་གྱི། །མཚན་ནི་སུམ་ཅུ་རྩ་གཉིས་ཀྱིས། །
ཇི་ལྟར་ཁྱོད་སྐུ་བརྒྱན་གྱུར་པ། །དེ་ལྟ་བུ་དག་གསན་པར་མཛོད། །མཆོད་རྟེན་མཆོད་
བྱ་འཕགས་པ་དང་། །རྒན་རབས་རྣམས་ནི་ལེགས་བཀུར་བས། །དཔལ་ལྡན་ཕྱག་
ཞབས་འཁོར་ལོ་ཡིས། །མཚན་པའི་འཁོར་ལོས་སྒྱུར་བར་འགྱུར། །རྒྱལ་པོ་ཆོས་ལ་
རྟག་པར་ནི། ། ཡང་དག་བླངས་པ་བརྟན་པར་མཛོད། །དེས་ནི་ཤིན་ཏུ་ཞབས་གནས་
པའི༑ ༑བྱང་ཆུབ་སེམས་དཔར་འགྱུར་བ་ལགས། །སྦྱིན་དང་སྙན་པའི་ཚིག་དང་ནི། །
ཕན་དང་དོན་གཅིག་སྤྱོད་པ་ཡིས། །དཔལ་ལྡན་ཕྱག་སོར་དྲ་བ་ཡིས། །འབྲེལ་བའི་
ཕྱག་རིས་ཅན་དུ་འགྱུར། །བཟའ་བ་དང་ནི་བཏུང་བའི་མཆོག །རབ་ཏུ་མང་པོ་བྱིན་
པ་ཡིས། །དཔལ་ལྡན་ཕྱག་དང་ཞབས་མཉེན་ཞིང༌། །སྐུ་ཆེ་བདུན་ཡང་མཐོ་བར་
འགྱུར། །འཚེ་མེད་གསད་པ་ཐར་བྱས་པས། །སྐུ་མཛེས་དྲང་ཞིང་ཆེ་བ་དང་། ། ཚེ་
རིང་སོར་མོ་རིང་བ་དང་། །རྟིང་པ་ཡངས་པ་དག་ཏུ་འགྱུར། །ཡང་དག་བླངས་པའི་
ཆོས་རྣམས་ནི། །སྤེལ་བས་དཔལ་ལྡན་མདོག་བཟང་ཞིང་། །ཞབས་ཀྱི་ལོང་བུ་མི་
མངོན་དང་། །བ་སྤུ་གྱེན་དུ་ཕྱོགས་མཚན་འགྱུར། །རིག་དང་བཟོ་ལ་སོགས་པའི་
གནས། །གུས་པས་ལེན་དང་སྦྱིན་པས་ཁྱོད། ། ཨེ་ན་ཡ་ཡི་བྱིན་པ་དང་། །ཡིད་རྣོ་
ཤེས་རབ་ཆེན་པོར་འགྱུར། །རང་གི་ནོར་བདོག་བླངས་གྱུར་ན། །མྱུར་དུ་བཏང་བའི་
བརྟུལ་ཞུགས་ཀྱིས། །ཕྱག་རྒྱ་བདེ་དང་འཇིག་རྟེན་གྱི། །རྣམ་པར་འདྲེན་པ་ཉིད་དུ་
འགྱུར། །གཉེན་བཤེས་ཕན་ཚུན་བྱེ་བ་དག །ཡང་དག་བསྡུམ་པར་བྱས་པ་ཡིས། །
དཔལ་ལྡན་འདོམས་ཀྱི་སྦ་བ་ནི། །སྦུབས་སུ་ནུབ་པའི་དམ་པར་འགྱུར། །ཁང་བཟངས་
གདིང་བ་རྒྱན་དག་ནི། །བདེ་ཞིང་བཟང་བ་རབ་འབྱིན་པས། །གསེར་ནི་བཙོ་མ་དྲི་
མེད་པ། །ཤིན་ཏུ་འཇམ་པའི་མདོག་འདྲར་འགྱུར། ། བླ་ན་མེད་པའི་དབང་བྱིན་ཞིང་། །
-14

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
རིགས་པར་བླ་མའི་རྗེས་འཇུག་པ། །དཔལ་ལྡན་བ་སྤུ་ཉག་རེ་དང༌། །ཞལ་ནི་མཛོད་
སྤུས་བརྒྱན་པར་འགྱུར། །སྙན་ཅིང་དགའ་བར་སྨྲས་པ་དང་། །ལེགས་པར་སྨྲས་དང་
མཐུན་བྱས་པས། ། ཁྱོད་ནི་དཔུང་མགོ་ཟླུམ་པ་དང་།།རོ་སྟོད་སེང་གེའི་འདྲ་བར་འགྱུར།།
ནད་པ་རྣམས་ལ་རིམ་གྲོ་དང༌། །གསོས་པས་ཐལ་གོང་རྒྱས་པ་དང༌། །བདག་ཉིད་
རྣལ་དུ་གནས་པ་དང་། །རོ་བྲོ་བ་ཡི་མཆོག་ཏུ་འགྱུར། །ཆོས་དང་མཐུན་པའི་བྱ་བ་ལ། །
ཐོག་དྲངས་ཁྱོད་ཀྱི་དབུ་གཙུག་ཏོར། །ལེགས་གནས་ནྱ་གྲོ་དྷ་ལྟ་བུར། ། ཆུ་ཞེང་གབ་
པ་དག་ཏུ་འགྱུར། །ཚིག་ནི་བདེན་པ་འཇམ་པོ་དག ། ཡུན་རིངས་དུས་སུ་བརྗོད་པ་
ཡ༑ ༑ མི་ཡི་དབང་པོ་ལྗགས་ཡངས་ཤིང་། །ཚངས་པ་ཡི་ནི་དབྱངས་ལྡན་འགྱུར། །
རྟག་ཏུ་རྒྱུན་མི་འཆད་པ་རུ། །བདེན་པའི་ཚིག་ནི་བརྗོད་པ་ཡིས། །འགྲམ་པ་སེང་གེའི་
ལྟ་བུ་དང་། །དཔལ་ལྡན་ཐུབ་པ་དགའ་བར་འགྱུར། ། ལྷག་པར་གུས་དང་བཀུར་སྟི་
དང༌། །ཇི་ལྟར་རིགས་རྗེས་འཇུག་པས། །ཚེམས་ནི་ཤིན་ཏུ་དཀར་བ་དང་། །མདོག་
ལྡན་མཉམ་པའི་ཚེམས་སུ་འགྱུར། །དབྱེན་དང་ཕྲ་མ་མེད་པ་ཡི། ། ཚིག་ནི་ཡུན་རིངས་
གོམས་པ་ཡིས། །དཔལ་ལྡན་ཚེམས་ནི་བཞི་བཅུ་ཐམ། །མཉམ་པར་ཐགས་ཀྱང་
བཟང་བར་འགྱུར། །ཆགས་དང་སྡང་དང་རྨོངས་མེད་ཅིང་། །བྱམས་པས་སེམས་ཅན་
བལྟས་པ་ཡིས། །སྤྱན་ནི་བཀྲག་ཅན་མཐོན་མཐིང་ལ། །རྫི་མ་བ་ཡི་ལྟ་བུར་འགྱུར། །
དེ་ལྟར་མདོར་ན་རྒྱུར་བྱས་པའི། །སུམ་ཅུ་རྩ་གཉིས་དེ་དག་ནི། ། སྐྱེས་བུ་སེང་གེ་ཆེན་
པོ་ཡི། །མཚན་རྣམས་ལེགས་པར་མཁྱེན་པར་མཛོད། །དཔེ་བྱད་བཟང་པོ་བརྒྱད་ཅུ་
ནི། །བྱམས་པའི་རྒྱུ་མཐུན་ལས་བྱུང་བ། །གཞུང་ནི་མངས་སུ་དོགས་པ་ཡིས། །རྒྱལ་
པོ་ཁྱོད་ལ་མ་བཤད་དོ། །འཁོར་ལོས་སྒྱུར་པ་ཐམས་ཅད་ལ། །འདི་དག་ཡོད་པར་
འདོད་མོད་ཀྱི། །དག་དང་མཛེས་དང་གསལ་བ་ནི། །སངས་རྒྱས་རྣམས་ཀྱི་ཆར་མི་
ཕོད། །འཁོར་ལོས་སྒྱུར་བའི་མཚན་དང་ནི། །དཔེ་བྱད་བཟང་པོ་གང་དག་གཅིག །
ཐུབ་དབང་པོ་ལ་སེམས་དང་བའི། །ཡན་ལག་གཅིག་ལས་འབྱུང་བཤད་པའི། །བསྐལ་
པ་བྱེ་བ་བརྒྱ་ཕྲག་ནི། །གཅིག་ཏུ་བསགས་པའི་དགེ་བས་ཀྱང་། །སངས་རྒྱས་བ་སྤུ་
-15 -

དབུ་མ་རིན་ཆེན་ཕྲེང་བ་རྩ་འགྲེལ། །
ཉག་གཅིག་ཀྱང་། །བསྐྱེད་པར་ནུས་པ་མ་ཡིན་ནོ། །ཉི་མ་རྣམས་ཀྱི་འོད་བྱེད་པ། །
མེ་ཁྱེར་རྣམས་དང་བག་འདྲ་ལྟར། །སངས་རྒྱས་རྣམས་ཀྱི་མཚན་ཡང་ནི། །འཁོར་
ལོས་སྒྱུར་བ་རྣམས་དང་འདྲ། །རིན་པོ་ཆེའི་ཕྲེང་བ་ལས་སྤེལ་མ་ཞེས་བྱ་བ་སྟེ་ལེའུ་
གཉིས་པའོ།། ། | །
1:|: : བསོད་ནམས་བསམ་གྱིས་མི་ཁྱབ་ལས། །ཇི་ལྟར་སངས་རྒྱས་མཚན་འབྱུང་
བ༑ ༑ཐེག་པ་ཆེན་པོའི་ལུང་ཆེན་ལས། །རྒྱལ་པོ་ཆེན་པོ་དེ་བཞིན་གསོན། །རང་སངས་
རྒྱས་ཀུན་ལས་བྱུང་དང་། །སློབ་དང་མི་སློབ་ལས་བྱུང་བ། །འཇིག་རྟེན་མ་ལུས་ཀུན་
བསོད་ནམས། །འཇིག་རྟེན་བཞིན་དུ་དཔག་མེད་གང་། ། དེ་བཅུར་བསྒྲེས་པར་གྱུར་
པ་ཡིས། ། བ་སྤུའི་བུ་ག་གཅིག་འགྲུབ་སྟེ། །སངས་རྒྱས་བ་སྤུའི་བུ་ག་ནི། །ཐམསཅད་
དེ་དང་འདྲ་བས་འབྱུང་། ། བ་སྤུའི་བུ་ག་ཐམས་ཅད་ནི། ། སྐྱེད་པར་བྱེད་པའི་བསོད་
ནམས་གང༌། ། དེ་དག་བརྒྱར་ནི་བསྒྱུར་བ་ཡིས། །དཔེ་བྱད་བཟང་པོ་གཅིག་ཏུ་
བཞེད། །བསོད་ནམས་དེ་སྙེད་དེ་སྙེད་ཀྱིས། །རྒྱལ་པོ་དཔེ་བྱད་བཟང་པོ་ནི། །གཅིག་
མཐར་ཕྱིན་ཏེ་དེ་ལྟ་བུར། །བརྒྱད་ཅུའི་བར་དུ་འགྱུར་བར་འགྱུར། །དཔེ་བྱད་བཟང་
པོ་བརྒྱ་ཅུ་དག །འགྲུབ་པའི་བསོད་ནམས་ཚོགས་གང་ཡིན། ། དེ་དག་བརྒྱར་ནི་
བསྒྱུར་བ་ཡིས། །སྐྱེས་བུ་ཆེན་པོའི་མཚན་གཅིག་གོ །མཚན་ནི་སུམ་ཅུ་འགྲུབ་པའི་
རྒྱུ༑ ༑བསོད་ནམས་རྒྱ་ཆེན་གང་ཡིན་པ། ། དེ་དག་སྟོང་དུ་བསྒྱུར་བ་ཡིས། །ཟླ་བ་ཉ་
འདྲའི་མཛོད་སྤུ་འོ། །མཛོད་སྤུ་ཡི་ནི་བསོད་ནམས་དག །སྟོང་ཕྲ་བརྒྱར་ནི་བསྡོམས་
པ་ཡིས། ། སྤྱི་གཙུག་བལྟར་ནི་མི་སྣང་བ། །སྐྱོབ་པའི་གཙུག་ཏོར་སྐྱེད་པར་བྱེད། །
གཙུག་ཏོར་བསོད་ནམས་བྱེ་བ་ནི། །འབུམ་ཕྲག་བརྒྱར་ནི་བསྒྱུར་བ་ལས། །སྟོབས་
བཅུ་མངའ་བའི་ཆོས་ཀྱི་དུང་། །གཅིག་འབྱུང་པར་ནི་ཤེས་པར་བྱ། །དེ་ལྟར་བསོད་
ནམས་ཚད་མེད་ཀྱང་། །ཇི་ལྟར་འཇིག་རྟེན་ཕྱོགས་ཀུན་དུ། །བཅུར་བསྒྲེས་མ་ལུས་
བརྗོད་པ་ལྟར། །ཚད་དང་ལྡན་པར་བག་ཙམ་བརྗོད། །གང་ཚེ་སངས་རྒྱས་གཟུགས་
སྐུ་ཡི། ། རྒྱུ་ཡང་དེ་ལྟར་འཇིག་རྟེན་བཞིན། །གཞལ་མེད་དེ་ཚེ་ཆོས་སྐུ་ཡི། །རྒྱུ་ལྟ་ཇི་
• 16 -

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
ལྟར་གཞལ་དུ་ཡོད། །ཐམས་ཅད་ཀྱི་ནི་རྒྱུ་ཆུང་ལས། །འབྲས་བུ་རྒྱ་ཆེན་སྐྱེད་འགྱུར་
ན། ། སངས་རྒྱས་རྒྱུ་ནི་དཔག་མེད་ལས། །འབྲས་བུ་དཔག་ཡོད་བསམ་ཐག་ཆད། །
སངས་རྒྱས་རྣམས་ཀྱིས་གཟུགས་སྐུ་ནི། །བསོད་ནམས་ཚོགས་ལས་བྱུང་བ་སྟེ། །
ཆོས་ཀྱི་སྐུ་ནི་མདོར་བསྡུ་ན། །རྒྱལ་པོ་ཡེ་ཤེས་ཚོགས་ལས་འཁྲུངས། །དེ་ལྟ་བས་ན་
ཚོགས་འདི་གཉིས། །སངས་རྒྱས་ཉིད་ནི་ཐོབ་པའི་རྒྱུ། །དེ་ལྟར་མདོར་ན་བསོད་
ནམས་དང་། །ཡེ་ཤེས་འདི་ནི་རྟག་བརྟེན་མཛོད། །རིགས་པ་དང་ནི་ལུང་བསྟན་པ། །
དབུགས་འབྱིན་བྱེད་པའི་རྒྱུ་འདི་ཡིས། །བྱང་ཆུབ་བསྒྲུབ་པའི་བསོད་ནམས་ནི། །
འདི་ལ་སྒྱིད་ལུག་མི་བྱ་འོ། །ཕྱོགས་རྣམས་ཀུན་དུ་ནམ་མཁའ་དང་། ། ས་དང་ཆུ་དང་
མེ་དང་རླུང་། །ཇི་ལྟར་མཐའ་ཡས་དེ་བཞིན་དུ། །སྡུག་བསྔལ་སེམས་ཅན་མཐའ་ཡས་
འདོད། །སེམས་ཅན་མཐའ་ཡས་དེ་དག་ནི། །བྱང་ཆུབ་སེམས་དཔའི་སྙིང་བརྩེ་བས། །
སྡུག་བསྔལ་དག་ལས་དྲངས་བྱས་ཏེ། །སངས་རྒྱས་ཉིད་ལ་འགོད་པར་ངེས། ། དེ་ལྟར་
བརྟན་པར་གནས་དེ་ནི། །མི་ཉལ་བ་འམ་ཉལ་ཡང་རུང་། །ཡང་དག་བླངས་པ་ནས་
བཟུང་སྟེ། །བག་མེད་གྱུར་ཀྱང་སེམས་ཅན་རྣམས། །མཐའ་ཡས་ཕྱིར་ན་སེམས་ཅན་
བཞིན༑ ༑བསོད་ནམས་མཐའ་ཡས་རྟག་སོགས་འགྱུར། ། མཐའ་ཡས་དེས་ན་སངས་
རྒྱས་ཉིད། །མཐའ་ཡས་ཐོབ་མིན་དཀའ་ཞེས་བྱ། །གང་ཞིག་དཔག་མེད་དུས་གནས་
ཏེ༑ ༑ལུས་ཅན་དཔག་ཏུ་མེད་དོན་དུ། །བྱང་ཆུབ་དཔག་ཏུ་མེད་འདོད་ཅིང་། །དགེ་བ་
དཔག་ཏུ་མེད་འདོད་པ། །དེས་ཀོ་བྱང་ཆུབ་དཔག་མེད་ཀྱང་། །དཔག་ཏུ་མེད་པ་རྣམ་
བཞི་ཡི། །ཚོགས་ཀྱིས་རིང་པོ་མི་ཐོགས་པར། །ཅི་ཡི་ཕྱིར་ན་འཐོབ་མི་འགྱུར། །
བསོད་ནམས་མཐའ་ཡས་ཞེས་པ་དང་། ། ཡེ་ཤེས་མཐའ་ཡས་ཞེས་པ་དེས། །ལུས་
དང་སེམས་ཀྱི་སྡུག་བསྔལ་དག །མྱུར་བ་ཉིད་དུ་སེལ་བར་བྱེད། །སྡིག་པས་ངན་
འགྲོར་ལུས་ཀྱིས་ནི། །སྡུག་བསྔལ་བཀྲེས་སྐོམ་ལ་སོགས་འབྱུང་། །དེས་སྡིག་མ་བྱས་
བསོད་ནམས་ཀྱིས། །སྲིད་པ་གཞན་ན་དེ་མེད་དོ། །རྨོངས་པས་ཡིད་ཀྱི་སྡུག་བསྔལ་
ནི། །ཆགས་སྡང་འཇིགས་དང་འདོད་ལ་སོགས། །དེས་རྟེན་མེད་པའི་ཤེས་པ་ཡིས། །

| དབུ་མ་རིན་ཆེན་ཕྲེང་བ་རྩ་འགྲེལ། །
དེ་ནི་མྱུར་བ་ཉིད་དུ་སྤོང་། །ལུས་དང་ཡིད་ཀྱི་སྡུག་བསྔལ་གྱིས། །དེ་ལྟར་ཤིན་ཏུ་མ་
སྨྲས་ན། །གལ་ཏེ་འཇིག་རྟེན་མཐས་གཏུགས་པར། །འཇིག་རྟེན་འདྲེན་ཀྱང་ཅིས་ཏེ་
སྐྱོ། །སྡུག་བསྔལ་བ་ལ་ཡུན་ཐུང་ཡང་། །བཟོད་དཀའ་ཡུན་རིང་སྨོས་ཅི་དགོས། །
སྡུག་བསྔལ་མེད་ཅིང་བདེ་བ་ལ། །མཐའ་ཡས་དུས་ཀྱང་ཇི་ཞིག་གནོད། །དེ་ལ་ལུས་
ཀྱི་སྡུག་བསྔལ་མེད། །ཡིད་ཀྱི་སྡུག་བསྔལ་ག་ལ་ཡོད། །དེ་ནི་སྙིང་རྗེས་འཇིག་རྟེན་
སྡུག །དེ་ཉིད་ཀྱིས་ནི་ཡུན་རིང་གནས། །དེ་བས་སངས་རྒྱས་རིང་ཐོགས་ཤས། །བློ་
དང་ལྡན་པ་སྐྱིད་མི་ལུག །ཉེས་ཟད་ཡོན་ཏན་དོན་དུ་ནི། །འདི་ལ་རྟག་ཏུ་འབད་པར་
བྱ༑ ༑ཆགས་དང་ཞེ་སྡང་གཏི་མུག་དག །ཉེས་པར་མཁྱེན་ནས་ཡོངས་སུ་སྤོངས། །
མ་ཆགས་མི་སྡང་གཏི་མུག་མེད། ། ཡོན་ཏན་མཁྱེན་ནས་གུས་པས་བརྟེན། །ཆགས་
པས་ཡི་དྭགས་འགྲོ་བར་འགྲོ། །ཞེ་སྡང་གིས་ནི་དམྱལ་བར་འཕེན། །རྨོངས་པས་ཕལ་
ཆེར་དུད་འགྲོར་འགྲོ། །བཟློག་པས་ལྷ་དང་མི་ཉིད་དོ།། 2.13༠།
སྐྱོན་སྤངས་ཡོན་ཏན་འཛིན་པ་ནི། །མངོན་པར་མཐོ་བ་པ་ཡི་ཆོས། །ཤེས་པས་འཛིན་
པ་སྤངས་ཟད་པ། །ངེས་པར་ལེགས་པ་པ་ཡི་ཆོས། །སངས་རྒྱས་སྐུ་གཟུགས་མཆོད་
རྟེན་དང་། །གཙུག་ལག་ཁང་དག་གུས་ཚུལ་དུ། །ཤིན་ཏུ་རྒྱ་ཆེན་གནས་མལ་སོགས།།
རྒྱ་ཆེན་ཕྱུག་པ་བསྒྲུབ་པར་མཛོད། །རིན་ཆེན་ཀུན་ལས་བགྱིས་པ་ཡིས། །སངས་རྒྱས་
སྐུ་གཟུགས་དབྱིབས་མཛེས་ཤིང་། །ལེགས་པར་བྲིས་པ་པདྨ་ལ། །བཞུགས་པ་དག་
ཀྱང་བགྱིད་དུ་སྩོལ། །དམ་ཆོས་དགེ་སློང་དགེ་འདུན་དག །ནན་ཏན་ཀུན་གྱིས་བསྐྱང་
བར་མཛོད། །གསེར་དང་རིན་ཆེན་དྲྭ་བ་དག །ཉིད་ཀྱིས་མཆོད་རྟེན་རྣམས་ལ་ཐོགས། །
གསེར་དང་དངུལ་གྱི་མེ་ཏོག་དང་། །རྡོ་རྗེ་བྱི་རུ་མུ་ཏིག་དང༌། །ཨིནྡྲ་རྙིལ་དང་་་་
བཻཌཱུརྱ། ༣མཐོན་ཀ་ཆེན་པོས་མཆོད་རྟེན་མཆོད། །དམ་ཆོས་སྨྲ་ལ་མཆོད་པ་ནི། །
རྙེད་དང་བཀུར་སྟི་དང་ལྡན་པ། །དགའ་བར་འགྱུར་བ་རྣམས་བགྱི་ཞིང་། །ཆོས་
དྲུག་གུས་པར་བསྟེན་པར་མཛོད། །བླ་མ་རིམ་གྲོ་གུས་ཉན་དང་། །ཞམ་རིང་དང་ནི་
མདོངས་གསོལ་དང་། །བྱང་ཆུབ་སེམས་དཔའ་རྣམས་ལ་ཡང་། །རྟག་ཏུ་གུས་པས་
- 18 -

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
མཆོད་པར་མཛོད། །མུ་སྟེགས་གཞན་ལ་གུས་པ་ཡིས། །མཆོད་དང་ཕྱག་ཀྱང་མི་
བགྱི་སྟེ། ། མི་ཤེས་པ་རྣམས་དེའི་རྐྱེན་གྱིས། །སྐྱོན་དང་བཅས་པ་ཆགས་འགྱུར་གདའ།།
ཐུབ་དབང་གསུང་དང་དེས་བྱུང་བའི། །གཞུང་རྣམས་བྲི་དང་གླེགས་བམ་ནི། །སྣག་
ཚ་དག་དང་སྨྱུ་གུ་དག ། སྔོན་དུ་འགྲོ་བ་སྦྱིན་པར་མཛོད། ། ཡུལ་དུ་ཡི་གེ་གྲྭ་ཁང་དུ། །
སློབ་དཔོན་འཚོ་བའི་བྱ་བ་དག ། ཞིང་སྩལ་བ་ཡི་ངེས་པ་ནི། ། ཡེ་ཤེས་སྤེལ་བའི་སླད་
དུ་མཛོད། །རྒན་དང་བྱིས་པ་ནད་པ་དང་། །སེམས་ཅན་སྡུག་བསྔལ་བསལ་སླད་དུ། །
ཡུལ་དུ་སྨན་པ་འདྲེག་མཁན་དག །ཞིང་གི་རྔན་པ་འཇོག་ཏུ་སྩོལ། །འགྲོན་གནས་
ཀུན་དགའ་ཆུ་ལོན་དང་། །རྫིང་དང་མདུན་ཁང་ཆུ་ར་དག །མལ་ཟས་རྩྭ་དང་ཤིང་
ལྡན་པ། །ཤེས་རབ་བཟང་པོ་བགྱིད་དུ་སྩོལ། །གྲོང་དང་གཙུག་ལག་ཁང་དག་དང་།།
གྲོང་ཁྱེར་ཀུན་དུ་འདུན་ཁང་དང་། །ཆུ་དཀོན་ལམ་རྣམས་ཐམས་ཅད་དུ། ། ཆུ་ར་དང་
དག་ནི་བགྱིད་དུ་སྩོལ། །ནད་པ་མགོན་མེད་སྡུག་བསྔལ་གྱིས། །ཉམ་ཐག་དམན་
ངན་པ་དག །སྙིང་རྗེས་རྟག་ཏུ་ཡོངས་བཟུང་ཞིང་། ། དེ་དག་གསོ་ཕྱིར་གུས་བསྟེན་
མཛོད༈ སྣ་དུས་སུ་འབྱུང་བའི་ཟས་སྐོམ་དང་། །བཅའ་བ་འབྲུ་དང་ཤིང་ཏོག་དང་། །
དེ་དག་སློང་བའི་སྐྱེ་བོ་ལ། །མ་སྩལ་བར་དུ་གསོལ་མི་རིགས། ། ལྷམ་དང་གདུགས་
དང་ཆུ་ཚགས་དང༌། །ཚེར་མ་དབྱུང་བའི་ཆ་སྟ་དང་། །ཁབ་དང་སྐུད་དང་བསིལ་
ཡབ་དང་། །ཆུ་ར་ཡི་ནི་གནས་སུ་བཞག །འབྲས་བུ་གསུམ་དང་ཚ་བ་གསུམ། །མར་
དང་སྦྲང་རྩི་མིག་སྨན་དང་། །དུག་སེལ་ཆུ་རིར་བཞག་བགྱི་ཞིང་། །གྲུབ་པའི་སྨན་
དང་སྔགས་ཀྱང་བྲི། ། ལུས་དང་རྐང་པ་མགོ་བསྐུ་དང་། །བལ་དང་ཁྲིའུ་དང་སྐྱོ་མ་
དང༌། །བུམ་པ་ཟངས་དང་དགྲ་སྟ་སོགས། ། ཆུ་ར་དག་ཏུ་འཇོག་ཏུ་སྩོལ། །ཏིལ་དང་
འབྲས་དང་འབྲུ་དང་ཟས། །བུ་རམ་སྣུམ་དང་ལྡན་པ་ཡི། །ཆུ་ར་ཆུང་དུ་བསིལ་གྲིབ་
ཏུ། །རུང་པའི་ཆུས་བཀང་བགྱིད་དུ་སྩོལ། ། དེ
གྲོག་སྤུར་ཚང་གི་སྒོ་དག་ཏུ། ། ཟས་དང་ཆུ་དང་བུམ་རམ་འབྲུ་མར་དང་། །འབྲུ་ཡི་
ཕུང་པོ་རྟག་པར་ནི། །ཐུགས་བརྟན་མི་རྣམས་བགྱིད་དུ་སྩོལ། །བཤོས་གསོལ་སྔོན་
-j9 -

དབུ་མ་རིན་ཆེན་ཕྲེང་བ་རྩ་འགྲེལ།
དང་འོག་དག་ཏུ། །ཡི་དྭགས་ཁྱི་དང་གྲོག་སྤུར་དང་། །བྱ་ལ་སོགས་པ་ཅི་བདེ་བར། །
རྟག་ཏུ་ཟས་དག་སྩལ་བར་མཛོད། །གཙེས་པ་དང་ནི་ལོ་ཉེས་དང་། །གནོན་པ་དང་
ནི་ཡམས་ནད་དང་། །ཕམ་གྱུར་ཡུལ་དུ་འཇིག་རྟེན་པ། །རྗེས་སུ་བཟུང་བ་རྒྱ་ཆེན་
མཛོད། །ཞིང་པ་ཉམ་ཐག་གྱུར་རྣམས་ལ། ། ས་བོན་ཟས་ཀྱིས་རྗེས་སུ་ཟུང་། །ནན་
གྱིས་དཔྱ་ཁྲལ་བཏང་བ་དང་། །ཤས་རྣམས་ཀྱང་ནི་བསྐྱུང་བ་དང་། །ཆགས་ཉེན་པ་
ལས་ཡོངས་བསྐྱབ་དང་། །ཤོ་གམ་བཏང་དང་ཤོ་གམ་དབྲི། ། དེ་དག་སྒོ་ན་སྡོད་པ་
ཡི༑ ༑ཉོན་མོངས་ལས་ཀྱང་བཟློག་པར་མཛོད། །རང་གི་ཡུལ་དང་ཡུལ་གཞན་གྱི། །
ཆོམ་རྐུན་རྣམས་ཀྱང་ཞི་བར་མཛོད། །དབྱིག་གི་སྤོབས་ནི་མཉམ་པ་དང་། །རིན་ཐང་
རིགས་པར་བགྱིད་དུ་སྩོལ། །བློན་པོས་ཅི་དང་ཅི་གསོལ་པ། །ཉིད་ཀྱིས་ཀུན་དུ་
མཁྱེན་མཛོད་ལ། །འཇིག་རྟེན་སྨན་པ་གང་དང་གང་། །དེ་དང་དེ་ཀུན་རྟག་ཏུ་་་
མཛོད། །བདག་ཕན་ཅི་དང་ཅི་བྱ་ཞེས། །ཇི་ལྟར་ཁྱེད་ལ་གུས་ཡོད་པ། །གཞན་ཕན་
ཅི་དང་ཅི་བྱ་ཞེས། །དེ་བཞིན་ཁྱོད་ནི་གུས་པར་མཛོད། །ས་དང་ཆུ་དང་མེ་དང་རླུང་། །
སྨན་དང་ནགས་ཀྱི་ཤིང་བཞིན་དུ། །བདག་ཉིད་ཡུད་ཙམ་གཅིག་ཏུ་ཡང་། །འདོད་
དགུར་སྤྱད་པ་ཉིད་དུ་མཛོད། །གོམ་པ་བདུན་པའི་དུས་སུ་ཡང་། ། བདོག་པ་ཀུན་
གཏོང་སེམས་འཆང་བའི། །བྱང་ཆུབ་སེམས་དཔའ་རྣམས་ལ་ནི། །བསོད་ནམས་
མཁའ་འདྲ་དཔག་མེད་སྐྱེ། །བུ་མོ་གཟུགས་བཟང་ལུས་མཛེས་ལ། །དེ་དོན་གཉེར་
བ་རྣམས་སྩལ་ན། །དེས་ནི་དམ་ཆོས་ཡོངས་འཛིན་པའི། ། གཟུངས་ནི་སོ་སོར་ཐོབ་
པར་འགྱུར། ། རྒྱན་རྣམས་ཀུན་དང་ལྡན་པ་ཡི། །བུ་མོ་སྟོང་ཕྲག་བརྒྱད་ཅུ་དག །ཡོ་
བྱད་ཀུན་དང་ལྷན་ཅིག་ཏུ། །ཐུབ་པ་ཡིས་ནི་སྔོན་སྩལ་ཏོ། ། དེས་ན།
སྣ་ཚོགས་པ་དང་འོད་གསལ་བའི། ། བགོ་བ་དག་དང་རྒྱན་རྣམས་དང་། །དྲི་དང་ཕྲེང་
བ་ལོངས་སྤྱོད་དག །སློང་བ་རྣམས་ལ་བརྩེ་བས་སྩོལ། །གང་ལ་ཆོས་དོན་གང་མེད་
ན། །ཤིན་ཏུ་ཉམ་ཐག་གྱུར་བ་དེ། །དེ་ཡི་མོད་ལ་བདེ་སྩལ་ན། །དེ་ལས་སྦྱིན་མཆོག་
མ་མཆིས་སོ། །གང་ལ་དུག་ནི་ཕན་འགྱུར་ན། །དེ་ལ་དུག་ཀྱང་སྦྱིན་པར་བགྱི། ། ཁ་
- 20 -

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
ཟས་མཆོག་ཀྱང་མི་ཕན་ན། ། དེ་ལ་དེ་ནི་སྦྱིན་མི་བགྱི། །སྤྲུལ་གྱིས་ཟིན་ལ་ཇི་ལྟ་
བུར། །སོར་མོ་བཅད་ལ་ཕན་བཤད་པ། ། དེ་བཞིན་ཐུབ་པས་གཞན་ཕན་པ། ། མི་
བདེ་བ་ཡང་བྱ་བར་གསུངས། །དམ་པའི་ཆོས་དང་ཆོས་སྨྲ་ལ། །ཉིད་ཀྱིས་བཀུར་སྟི་
མཆོག་དང་ནི། ། གུས་པར་བྱས་ཏེ་ཆོས་ཉན་ཞིང་། །ཆོས་ཀྱི་སྦྱིན་པ་དག་ཀྱང་མཛོད།།
འཇིག་རྟེན་གཏམ་ལ་དགའ་མ་མཛད། །འཇིག་རྟེན་འདས་ལ་དགྱེས་པར་མཛོད། །
བདག་ལ་ཇི་ལྟར་དེ་བཞིན་དུ། །གཞན་ལ་ཡོན་ཏན་བསྐྱེད་པར་མཛོད། །གསན་པའི་
ཆོས་ཀྱིས་མི་ངོམས་ཤིང་། །དོན་བཟུང་རྣམ་པར་དབྱེ་བ་དང་། །བླ་མ་དག་ལ་ཡོན་
དབུལ་བ། །རྟག་ཏུ་གུས་པར་མཛད་དུ་གསོལ། །འཇིག་རྟེན་རྒྱང་ཕན་སོགས་མི་
གདོན། །རྩོད་པའི་དོན་གྱི་ང་རྒྱལ་སྤང་། །རང་གི་ཡོན་ཏན་མི་བསྔགས་ཤིང་། །དགྲ་
ལའང་ཡོན་ཏན་བརྗོད་པར་མཛོད། །གནོད་ལ་དབབ་པར་མི་བགྱི་ཞིང་། །ངན་
སེམས་ཀྱིས་ནི་གླེང་མི་བགྱི། །གཞན་རྣམས་ཀྱི་དང་བདག་ཉིད་ཀྱི། །འཁྲུལ་པ་སོ་
སོར་བརྟག་པར་བྱ། །ཉེས་པ་གང་གིས་གཞན་དག་ལ། །མཁས་པས་རྟག་ཏུ་ཁ་བྱ་
བ། །དེ་ནི་རང་གིས་ཡོངས་སྤང་ཞིང་། །ནུས་པས་གཞན་ཡང་བཟློག་པར་མཛོད། །
གཞན་གྱིས་གནོད་པ་བགྱིས་པ་ལ། །སྔོན་གྱི་ལས་དགོངས་ཁྲོ་མི་བགྱི། །སྡུག་བསྔལ་
ཡང་འབྱུང་མི་འགྱུར་བར། །རང་གི་ཉེས་པ་མེད་པར་བགྱི། །ལན་ལ་རེ་བ་མ་མཆིས་
པར༑ ༑གཞན་དག་ལ་ནི་ཕན་པར་མཛོད། །སྡུག་བསྔལ་གཅིག་པུས་གནག་བགྱི་
ཞིང་། །བདེ་བ་སློང་དང་ལྷན་ཅིག་སྤྱད། ། ལྷ་ཡི་ཕུན་སུམ་ཚོགས་པས་ཀྱང་། ། ཁེངས་
པ་ཉིད་དུ་མི་བྱ་ཞིང་། ། ཡི་དྭགས་བཞིན་དུ་དབུལ་བ་ཡི། །རྒུད་པས་ཀྱང་ནི་ཞུམ་མི་
བགྱི། །བདེན་པ་གང་གིས་རང་དོན་ལ། །རྒྱལ་སྲིད་ཉམས་པར་གྱུར་ན་ཡང་། །རང་
གི་དོན་ལ་རྟག་བརྗོད་ཅིང་། །དེ་ལས་གཞན་སྨྲ་མི་བགྱིའོ། །ཇི་སྐད་གསུངས་པ་དེ་
བཞིན་དུ། །མཛད་པའི་བརྟུལ་ཞུགས་རྟག་བརྟེན་མཛོད། །དེས་ན་དཔལ་ལྡན་ས་
སྟེངས་སུ། །ཚད་མ་ཡི་ནི་དམ་པར་འགྱུར། །ཁྱོད་ནི་རྟག་ཏུ་ཐམས་ཅད་ལ། །ལེགས་
པར་བརྟགས་ཏེ་མཛད་པ་དང་། །ཡང་དག་ཇི་བཞིན་དོན་གཟིགས་པས། །གཞན་
- 21 -

། དབུ་མ་རིན་ཆེན་ཕྲེང་བ་རྩ་འགྲེལ།
གྱི་དྲིང་མི་འཇོག་པར་མཛོད། །ཆོས་ལས་རྒྱལ་སྲིད་བདེ་བ་དང་། །ཕྱོགས་རྣམས་
ཀུན་དུ་གྲགས་པ་ཡི། ། བླ་རེ་རྒྱ་ཆེན་འབྱུང་འགྱུར་ཞིང་། །བློན་པོ་རྣམས་ཀྱང་ཀུན་དུ་
འདུན། །འཆི་བའི་རྐྱེན་ནི་མང་བ་སྟེ། །གསོན་པ་ཡི་ནི་ཉུང་ཟད་ཅིག ། དེ་དག་ཉིད་
ནི་འཆི་བ་ཡིན། །དེ་བས་རྟག་ཏུ་ཆོས་མཛོད་ཅིག །འདི་ལྟར་རྟག་ཏུ་ཆོས་མཛད་ན། །
འཇིག་རྟེན་ཀུན་དང་བདག་ཉིད་ལ། །ཉམས་བདེར་འགྱུར་བ་གང་ལགས་པ། །དེ་
ཉིད་རེ་ཞིག་རྟོག་མོ་ལགས། །ཆོས་ཀྱིས་བདེ་བར་གཉིད་ལོག་ཅིང་། ། བདེ་བར་སང་
བ་དག་ཏུ་འགྱུར། །ནང་གི་བདག་ཉིད་སྐྱོན་མེད་པས། །རྨི་ལམ་དག་ཀྱང་བདེ་བ་
མཐོང་། ། ཕ་མ་སྲི་ཞུ་ལྟར་ལེན་དང་། །རིགས་ཀྱི་གཙོ་ལ་རིམ་གྲོ་དང་། ། ལོངས་སྤྱོད
ལེགས་སྤྱོད་བཟོད་གཏོང་དང་། །ཚིག་འཇམ་ཕྲ་མ་མེད་བདེན་པའི། །བརྟུལ་ཞུགས་
རྩེ་གཅིག་བྱས་པ་དེས། ། ལྷ་ཡི་དབང་པོ་ཉིད་ཐོབ་ནས། །ད་དུང་དུ་ཡང་ལྷ་དབང་
བགྱིད། །དེ་བས་དེ་འདྲའི་ཆོས་བསྟེན་མཛོད། །རྗེའུ་ཆོས་སུམ་བརྒྱའི་ཁ་ཟས་དག །
ཉིན་རེ་དུས་གསུམ་བྱིན་པ་བས། །བྱམས་པ་ཡུད་ཙམ་ཐང་ཅིག་གི །བསོད་ནམས་
དག་ལ་ཆར་མི་ཕོད། ། ལྷ་མི་བྱམས་པར་འགྱུར་བ་དང་། །དེ་དག་ཀྱང་ནི་བསྲུང་བ་
དང༌། །ཡིད་བདེ་བ་དང་བདེ་མང་དང་། །དུག་དང་མཚོན་གྱིས་གནོད་མེད་དང་། །
འབད་པ་མེད་པར་དོན་ཐོབ་དང་། །ཚངས་པའི་འཇིག་རྟེན་སྐྱེ་འགྱུར་ཏེ། །གལ་ཏེ་
གྲོལ་བར་མ་གྱུར་ཀྱང་། །བྱམས་ཆོས་ཡོན་ཏན་བརྒྱད་འཐོབ་བོ། །སེམས་ཅན་
རྣམས་ནི་བྱང་ཆུབ་ཏུ། །སེམས་བསྐྱེད་བཅུག་ཅིང་བརྟན་བྱས་ན། །རི་དབང་རྒྱལ་པོ་
ལྟར་བརྟན་ཞིང་། །བྱང་ཆུབ་སེམས་ནི་རྟག་ཏུ་འཐོབ། །དད་པས་མི་ཁོམ་འགྲོ་མི་
འགྱུར༑ ༑་ཁྲིམས་ཀྱིས་འགྲོ་བ་བཟང་པོར་འགྲོ། ། སྟོང་པ་ཉིད་ལ་གོམས་པ་ཡིས། །
ཆོས་རྣམས་ཀུན་ལ་ཆགས་མེད་འཐོབ། །གཡོ་མེད་པས་ནི་དྲན་ལྡན་འཐོབ། ། སེམས་
པར་བྱེད་པས་བློ་གྲོས་འཐོབ། །བཀུར་སྟི་བྱེད་པས་དོན་རྟོགས་ལྡན། །ཆོས་སྲུང་
ཤེས་རབ་ཅན་དུ་འགྱུར། །ཆོས་མཉན་པ་དང་སྦྱིན་པ་དག །སྒྲིབ་པ་མེད་པར་བྱས་པ་
ཡིས༑ ༑ སངས་རྒྱས་རྣམས་དང་འགྲོགས་པ་ཉིད། །འདོད་པ་མྱུར་དུ་འཐོབ་པར་
-22

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
འགྱུར། ། མ་ཆགས་པས་ནི་དོན་འགྲུབ་སྟེ། །སེར་སྣ་མེད་པས་ལོངས་སྤྱོད་འཕེལ། །
ང་རྒྱལ་མེད་པས་གཙོ་བོར་འགྱུར། །ཆོས་ལ་བཟོད་པས་གཟུངས་འཐོབ་པོ། །སྙིང་
པོ་ལྔ་རྣམས་བྱིན་པ་དང་། །འཇིགས་ལ་མི་འཇིགས་བྱིན་པ་ཡིས། །བདུད་རྣམས་
ཀུན་གྱིས་མི་ཚུགས་ཤིང་། །སྟོབས་པོ་ཆེ་ཡི་མཆོག་ཏུ་འགྱུར། །མཆོག་རྟེན་མར་མེ་
ཕྲེང་བ་དང་། །མུན་པ་དག་ཏུ་སྒྲོན་མ་དང་། །མར་མེ་འབྲུ་མར་བྱིན་པ་ཡིས། ། ལྷ་ཡི་
མིག་ནི་འཐོབ་པར་འགྱུར། །མཆོད་རྟེན་མཆོད་པ་རོལ་མོ་དང༌། །དྲིལ་བུ་དག་ནི་
ཕུལ་བ་དང༌། །དུང་དང་རྔ་ནི་རབ་ཕུལ་པས། །ལྷ་ཡི་རྣ་བ་འཐོབ་པར་འགྱུར། །
གཞན་གྱི་འཁྲུལ་པ་མི་གླེང་ཞིང་། །ཡན་ལག་ཉམས་པ་རྣམས་མི་བརྗོད། །སེམས་
ནི་རྗེས་སུ་བསྲུངས་པས་ན། །གཞན་གྱི་སེམས་ནི་ཤེས་པ་འཐོབ། །ལྷམ་དང་བཞོན་
པ་བྱིན་པ་དང་། །ཉམ་ཆུང་བཀུར་བ་བྱས་པ་དང་། །བཞོན་པས་བླ་མ་བཀུར་བ་
ཡིས། །མཁས་པས་རྫུ་འཕྲུལ་ཐོབ་པར་འགྱུར། །ཆོས་ཀྱི་ཆེད་དང་དེ་བཞིན་དུ། །
ཆོས་གཞུང་དོན་དག་དྲན་པ་དང་། །ཆོས་ཀྱི་སྦྱིན་པ་དྲི་མེད་པས། ། ཚེ་རབས་དྲན་པ་
འཐོབ་པར་འགྱུར། །དངོས་རྣམས་ངོ་བོ་ཉིད་མེད་པར། །ཡང་དག་ཇི་བཞིན་ཡོངས་
ཤེས་པས། །མངོན་ཤེས་དྲུག་པ་ཟག་པ་ཀུན། །ཟད་པ་མཆོག་ནི་འཐོབ་པར་འགྱུར། །
སེམས་ཅན་ཐམས་ཅད་དགྲོལ་བའི་ཕྱིར། །དེ་བཞིན་ཉིད་ཤེས་མཉམ་ལྡན་པ། །
སྙིང་རྗེས་བརླན་པ་བསྒོམས་པ་ཡིས། །རྣམ་པའི་མཆོག་ལྡན་རྒྱལ་པར་འགྱུར། །
སྨོན་ལམ་སྣ་ཚོགས་དག་པ་ཡིས། །སངས་རྒྱས་ཞིང་ནི་དག་པར་འགྱུར། །ཐུབ་
དབང་རིན་ཆེན་ཕུལ་བ་ཡིས། །མཐའ་ཡས་འོད་ནི་རྣམ་པར་འཕྲོ། ། དེ་བས་དེ་ལྟར་
ལས་འབྲས་དག །མཐུན་པར་མཁྱེན་མཛད་དོན་དུ་ནི། །འགྲོ་ལ་ཕན་པ་རྟག་ཏུ་
མཛོད༑ ༑དེ་ཉིད་ཁྱོད་ལ་ཕན་པ་ལགས། །རིན་པོ་ཆེའི་ཕྲེང་བ་ལས་བྱང་ཆུབ་ཀྱི་
ཚོགས་བསྡུས་པ་ཞེས་བྱ་བ་སྟེ་ལེའུ་གསུམ་པའོ།། །། སྐྱེད་
གང་ཕྱིར་བཟོད་དམ་མི་བཟོད་པ། །ཤེས་པར་དཀའ་བས་རྒྱལ་བོ་ནི། །ཆོས་མིན་
རིགས་པ་མིན་སྤྱོད་ཀྱང་། །རྗེས་སུ་འཚོ་བ་ཕལ་ཆེར་སྟོད། ། རེ་ཞིག་གཞན་སུའང་
- 23

དབུ་མ་རིན་ཆེན་ཕྲེང་བ་རྩ་འགྲེལ། །
རུང་བ་ལའང་། ། མི་སྙན་ཕན་པ་བརྗོད་དགའ་ན། །ས་ཆེན་མངའ་བའི་རྒྱལ་ཁྱོད་
ལ༑ ༑དགེ་སློང་བདག་ལྟ་སྨོས་ཅི་དགོས། །ཁྱོད་ཀྱིས་དགྱེས་པ་མཛད་སླད་དང་། །
འགྲོ་བ་ལ་ཡང་བརྩེ་སླད་དུ། །ཁྱོད་ལ་མི་སྙན་ཡང་སྨན་པ། །བདག་ལྟ་གཅིག་པུས་
ཏེ་པོར་གསོལ། །བདེན་འཇམ་དོན་ལྡན་འཕྲོད་པ་ནི། །བརྩེ་བས་དུས་སུ་སློབ་མ་
ལ། །བརྗོད་པར་བྱ་ཞེས་བཅོམ་ལྡན་གསུང་། ། དེ་ལྟ་བས་ན་དེ་སྐད་བརྗོད། །བརྟན་
པ་ཁྲོ་བ་མེད་གྱུར་པ། །བདེན་པའི་ཚིག་ནི་བསྒྲགས་པ་ན། །ཁྲུས་བྱེད་བཟང་པོའི་ཆུ་
བཞིན་དུ། །མཉན་འོས་ཉམས་སུ་ལེན་པར་བགྱིད། །ཁྱོད་ལ་བདག་གིས་འདི་དང་
ན༑ ༑གཞན་དུ་ཕན་པ་བརྗོད་བགྱིད་པ། །མཁྱེན་པར་མཛོད་དེ་བདག་ཉིད་དང་། །
གཞན་ལ་སྨན་པར་འགྱུར་དེ་མཛོད། །སློང་ལ་སྔོན་ཆད་སྦྱིན་བགྱིས་པས། །དོན་
བརྙེས་གྱུར་ན་མི་སྦྱིན་ན། །བྱས་མི་གཟོ་དང་ཆགས་པ་ཡིས། ། ཕྱི་ནས་དོན་རྣམས་
འཐོབ་མི་འགྱུར། །འཇིག་རྟེན་འདི་ནི་ལས་བྱེད་པ། ། བླ་མེད་ལམ་བརྒྱགས་ཁྱེར་མི་
བཏུབ༑ ༑སློང་བ་དམན་པ་མ་དྲན་པར། ། ཕྱི་མའི་ཚེ་ན་བརྒྱ་འགྱུར་ཏེ། །རྟག་ཏུ་
ཐུགས་རྗེ་ཆེན་པོ་དང་། །མཛད་པ་རྒྱ་ཆེན་ལས་དགྱེས་མཛོད། །རྒྱ་ཆེན་ལས་ལས་
འབྲས་བུ་ནི། །ཐམས་ཅད་རྒྱ་ཆེན་འབྱུང་བར་འགྱུར། །རྒྱལ་པོ་དམན་པ་རྣམས་
ཀྱིས་ནི། ། ཡིད་ལའང་བསམས་པར་མ་གྱུར་བའི། ། ཆོས་བཞིན་དཀོན་མཆོག་གསུམ་
གྱི་རྟེན། །གྲབས་པ་དཔལ་དང་ལྡན་བའི་མཛོད། ། ཆོས་བཞིན་གང་ཞིག་ཀུན་འབྱོར་
པའི། །རྒྱལ་པོ་བ་སྤུ་མི་ལྡང་བ། །ཤིནའང་སྙན་པར་མི་འགྱུར་བས། །རྒྱལ་པོ་དེ་ནི་
མ་བྱས་བླ། །རྒྱ་རབ་ཆེ་ཕྱིར་རྒྱ་ཆེན་རྣམས། །སྙེམས་བྲལ་སྤྲོ་བ་སྐྱེད་བྱེད་ཅིང་། །
དམན་རྣམས་སྤྲོ་བ་འཇོམས་བྱེད་པ། །བདོག་པ་ཐམས་ཅད་གཏུགས་ཏེ་མཛོད། །
ཁྱོད་ནི་བདོག་པ་ཀུན་བོར་ནས། །དབང་མེད་ག་ཤེད་གཤེགས་འཚལ་བས། །ཆོས་
ཀྱི་སླད་དུ་སྤྱད་པ་ཀུན། །ཁྱོད་ཀྱི་མདུན་དུ་འདོར་པ་ཉིད། ། མི་དབང་སྔ་མའི་བདོག་
པ་ཀུན། །སར་པ་ཡིས་ནི་དབང་གྱུར་ན། །སྔ་མའི་ཆོས་སམ་བདེ་བ་འམ། །གྲགས་
པ་དག་ཏུ་འགྱུར་རམ་ཅི། །ནོར་སྤྱད་པ་ཡིས་འདི་ལ་བདེ། །བྱིན་པས་གཞན་དུ་བདེ་
- 24 -

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
བར་འགྱུར། ། མ་སྤྱད་མ་སྦྱིན་ཆུད་ཟོས་པས། ། སྡུག་བསྔལ་འབའ་ཞིག་ག་ལ་བདེ། །
འཆི་ཁར་བློན་པོ་རྗེས་ངན་ཅན། །གཅེས་པར་མི་འཛིན་རྒྱལ་པོ་གསར། །བྱམས་པར་
འདོད་པ་རྣམས་ཀྱིས་ཀྱང་། །དབང་མེད་བྱས་པས་སྦྱིན་མི་སྤྱོད། །དེ་བས་རྣལ་
གནས་མྱུར་དུ་ནི། །བདོག་པ་ཀུན་གྱིས་ཆོས་གཞི་མཛོད། །འཆི་བདག་རྐྱེན་གྱི་ནང་
གནས་པ། །རླུང་དམར་ནང་འདུག་མར་མེ་བཞིན། །སྔོན་གྱི་རྒྱལ་པོས་ཆོས་ཀྱི་གཞི། །
ལྷ་ཁང་ལ་སོགས་གཞན་བགྱིས་པ། །གང་དག་ལགས་པ་དེ་དག་ཀྱང་། །སྔ་ལུགས་
བཞིན་དུ་སྐྱོང་བར་མཛོད། །དེ་དག་འཚེ་མེད་དགེ་སྤྱོད་ཅིང་། །བརྟུལ་ཞུགས་ལ་
གནས་གློ་བུར་བྱམས། །བདེན་བཟོད་འཐབ་ཀྲོལ་མ་མཆིས་པ། །རྟག་ཏུ་བརྩོན་
རྣམས་སྤྱོད་དུ་གསོལ། །ལོང་བ་ནད་པ་དམན་པ་དང་། །མགོན་མེད་སྡུག་ཕོངས་
ཡན་ལག་ཉམས། །དེ་དག་ཀྱང་ནི་ཟས་དང་སྐོམ། །དགག་པ་མེད་པར་སྙོམས་ཐོབ་
མཛོད། །ཆོས་ལྡན་དོན་དུ་མི་གཉེར་བ། །རྒྱལ་པོ་གཞན་ཡུལ་གནས་རྣམས་ལའང་། །
རྗེས་སུ་གཟུང་བར་བགྱིད་པ་དང་། །ཅི་རིགས་པ་ནི་རབ་ཏུ་མཛོད། ། ཆོས་ཀྱི་གཞི་
ནི་ཐམས་ཅད་དུ། །ཆོས་འཁོར་སྣ་བོས་མི་གཡེལ་བ། ། མི་གཟན་མཁས་ཤིང་ཆོས་
མཐུན་པ། །དེ་དག་རྣམས་ལ་མི་གནོད་སྐོས། །ལུགས་ཤེས་ཆོས་དང་ལྡན་ལ་འབྱར། །
གཙང་ཞིང་སྙིང་ཉེ་མི་སྡང་བ། །རིགས་བཟང་ངང་ཚུལ་ཕུན་སུམ་ཚོགས། །བྱས་པ་
གཟོ་བའི་བློན་པོ་སྐོས། ། གཏོང་ཕོད་མ་ཆགས་དཔའ་བ་དང་། །འཇམ་ཞིང་རན་
སྤྱོད་བརྟན་པ་དང་། །རྟག་ཏུ་བག་ནི་ཡོད་པ་དང་། །ཆོས་དང་ལྡན་པའི་དམག་དཔོན་
སྐོས། །ཆོས་ཀྱི་ངང་ཚུལ་གཙང་ལ་གཟོ། །དོན་ཤེས་གཙུག་ལག་ལ་མཁས་པ། །ཚུལ་
ལྡན་སྙོམས་ཤིང་ངང་འཇམ་པ། །རྒན་རབས་རྣམས་ནི་སྣ་བོར་སྐོས། །ཟླ་རེ་ཞིང་ནི་
དེ་དག་ལས། །ཉིད་ཀྱིས་འདུ་འགོད་ཀུན་གསོན་ཏེ། །གསན་ནས་ཆོས་ཀྱི་གཞི་
སོགས་ཀྱི། །དོན་ཀུན་ཉིད་ཀྱིས་བཀའ་སྩོལ་ཅིག ། ། །
ཁྱོད་ཀྱི་རྒྱལ་སྲིད་ཆོས་དོན་དུ། །གྲགས་དོན་འདོད་སླད་མ་ལགས་ན། །དེ་ནི་ཤིན་
ཏུ་འབྲས་བུར་བཅས། ། དེ་ལས་གཞན་དུ་འགྱུར་མ་མཆིས། ། མི་དབང་ད་ལྟ་འཇིག་
-25 -

དབུ་མ་རིན་ཆེན་ཕྲེང་བ་རྩ་འགྲེལ། །
རྟེན་ན། །ཕལ་ཆེར་ཕན་ཚུན་ལྟོར་འཛུད་པས། །ཇི་ལྟར་ཁྱོད་ཀྱིས་རྒྱལ་སྲིད་དང་། །
ཆོས་སུ་འགྱུར་བ་དེ་བཞིན་གསོན། །ཤེས་པས་རྒན་ཞིང་རིགས་བཟང་བ། །རིག་པ་
ཤེས་ལ་སྡིག་ལ་འཛེམ། །ནང་གཤིན་དགོས་པ་མཐོང་འགྱུར་བ། ། མང་པོ་རྟག་ཏུ་
ཁྱོད་ཀྱིས་སོགས། །ཆད་པ་གཟུང་དང་བརྡེག་ལ་སོགས། །རིགས་པའང་ཁྱོད་ཀྱིས་
ཁང་སྟེ
མི་བགྱི་སྟེ། །།སྙིང་རྗེས་བརླན་པར་བགྱིས་ནས་ནི། །རྟག་ཏུ་རྗེས་སུ་གཟུང་བར་
སྙིང་རྗེ་བྱེད་པ་ཡི
མཛོད། སྣམི་བཟད་སྡིག་པ་བྱེད་པ་ཡི། 
། ། ལུས་ཅན་དག་ནི་ཐམས་ཅད་ལའང་། །
རྒྱལ་པོ་ཁྱོད་ཀྱིས་རྟག་པར་ཡང་། །སྙིང་རྗེ་ཕན་སེམས་ཁོ་ན་སྐྱེདསེམས་ཁོ་ན་དེ་། ། མི་བཟད་སྡིག་
ཅན་གསོད་བྱེད་ལ། །ཁྱད་པར་དུ་ཡང་སྙིང་རྗེ་བགྱི། །བདག་ཉིད་ཉམས་པ་དེ་བདག་
ཉིད། །བདག་ཉིད་ཆེན་པོའི་སྙིང་རྗེའི་གནས། །ཉིན་གཅིག་བཞིན་ནམ་ཞག་ལྔ་
བར། །ཉམ་ཆུང་བཙོན་རྣམས་གཏོང་པར་མཛོད། །ལྷག་མ་རྣམས་ཀྱང་ཅི་རིགས་
མཛོད༑ ༑འགའ་ཡང་མི་དགྲོལ་མིན་པར་མཛོད། །ཁྱོད་ནི་འགའ་ལའང་གཏང་
སེམས་མེད། །དེ་ལས་སྡོམ་པ་མིན་པ་སྐྱེ། །སྡོམ་པ་མ་ཡིན་དེ་ལས་ནི། །རྒྱུན་མི་འཆད་
པར་སྡིག་པ་སོགས། །བཙོན་ནི་ཇི་སྲིད་མ་བཏང་བ། ། དེ་ཡི་བར་དུ་འདྲེག་མཁན་
དང་། ། ཁྲུས་དང་བཟའ་དང་བཏུང་བ་དང་། །སྨན་དང་ལྡན་པས་བདེ་བར་བགྱི། །
སྣོད་མེད་བ་ཡི་བུ་དག་ལ། །སྣོད་དུ་རུང་བར་བྱ་འདོད་ལྟར། །སྙིང་རྗེ་ཡིས་ནི་ཚར་
གཅད་བྱའི། །སྡང་བས་མ་ཡིན་ནོར་ཕྱིར་མིན། །རབ་སྡང་གསོད་པར་བྱེད་པའི་མི། །
བརྟགས་ཏེ་ལེགས་པར་ཤེས་བགྱིས་ནས། ། མི་གསད་གནོད་པར་མི་བགྱི་བར། །
ཡུལ་ནས་བསྐྲད་པ་དག་ཏུ་མཛོད། ། ཀྐ །ད་བ་ས་
རང་དབང་ཡོད་པར་ཡུལ་ཀུན་ཡང་། །བྱ་མ་རྟ་ཡི་སྤྱན་གྱིས་གཟིགས། །རྟག་ཏུ་བག་
ཡོད་དྲན་ལྡན་པས། །ཆོས་དང་མཐུན་པའི་དོན་མཛོད་ཅིག །ཡོན་ཏན་གནས་ལ་
བདག་ཉིད་ཀྱིས། །རབ་སྦྱིན་བཀུར་སྟི་རིམ་གྲོ་དག །རྒྱ་ཆེ་རྗེས་སུ་མཐུན་སྦྱར་ཞིང་། །
ལྷག་མ་རྣམས་ལའང་ཅི་རིགས་བགྱི། །རྒྱལ་པོའི་ལྗོན་ཤིང་བཟོད་གྲིབ་ཅན། །བཀུར་
སྟིའི་མེ་ཏོག་རྒྱས་གྱུར་ཅིང་། །རབ་སྦྱིན་འབྲས་བུ་ཆེ་ལྡན་ལ། །དམངས་ཀྱི་བྱ་རྣམས་
- 26 -

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
བསྟེན་པར་འགྱུར། །རྒྱལ་པོ་གཏོང་བའི་ངང་ཚུལ་ཅན། །བརྗིད་དང་ལྡན་ན་དགའ་
འགྱུར་ཏེ། །སུག་སྨེལ་ན་ལེ་ཤམ་རྩུབ་པའི། ། ཤ་ཁ་ར་ཡི་ལ་དུ་བཞིན། ། དེ་ལྟར་རིགས་
པས་དཔྱད་ན་ནི། །ཁྱོད་ཀྱི་རྒྱལ་སྲིད་འགོད་མི་འགྱུར། །རིགས་པ་མ་ཡིན་མི་འགྱུར་
ཞིང་། ། ཆོས་མིན་མ་ཡིན་ཆོས་སུ་འགྱུར། །རྒྱལ་སྲིད་འཇིག་རྟེན་ཕ་རོལ་ནས། །
བསྣམས་ཏེ་མ་བྱོན་བསྣམས་མི་འགྱུར། །ཆོས་ཀྱིས་སྙེམས་པས་དེའི་སླད་དུ། །ཆོས་
མིན་ཁྱོད་ཀྱིས་བགྱི་མི་རིགས། །འཚོག་ཆས་ཟོད་ནི་རྒྱལ་སྲིད་ཀྱིས། །སྡུག་བསྔལ་
འཚོག་ཆས་བརྒྱུད་པ་དག །ཅི་ནས་བསྒྲུབ་པར་མི་འགྱུར་བར། །རྒྱལ་པོ་དེ་ལྟར་
ནན་ཏན་མཛོད། །འཚོག་ཆས་ཐོང་ནི་རྒྱལ་སྲིད་ཀྱིས། ། རྒྱལ་སྲིད་འཚོག་ཆས་བརྒྱུད་
པ་དག །རྒྱལ་པོ་ཅི་ནས་མཉེས་འགྱུར་བ། །དེ་ལྟར་བུར་ནི་ནན་ཏན་མཛོད། །གླིང་
བཞི་པ་ཡི་ས་ཐོབ་ཀྱང་། །འཁོར་ལོས་སྒྱུར་བའི་བདེ་བ་ནི། །ལུས་ཀྱི་དག་དང་སེམས་
ཀྱི་སྟེ། །འདི་གཉིས་ཁོ་ནར་ཟད་པར་འདོད། །ལུས་ཀྱི་ཚོར་བ་བདེ་བ་ནི། །སྡུག་
བསྔལ་ཕྱིར་ན་བཅོས་མ་ཙམ། །སེམས་ཀྱི་འདུ་ཤེས་རང་བཞིན་ཏེ། །རྟོག་པས་བྱས་
པ་ཁོ་ནར་ཟད། ། འཇིག་རྟེན་བདེ་བས་བདོག་པ་ཀུན། །སྡུག་བསྔལ་ཕྱིར་ནི་བཅོས་
ཙམ་དང་། །རྟོག་པ་ཙམ་ཉིད་ཡིན་དེའི་ཕྱིར། །དེ་ནི་དོན་དུ་དོན་མེད་དོ། །གླིང་དང་
ཡུལ་དང་གནས་དང་ཁྱིམ། །ཁྱོགས་དང་སྟན་དང་གོས་རྣམས་དང་། །མལ་ཆ་བཟའ་
བཏུང་གླང་པོ་རྟ། །བུད་མེད་སྤྱད་བྱ་རེ་རེར་ཟད། །གང་ཚེ་གང་ལ་སེམས་འཇུག་པ། །
དེ་ཚེ་དེ་ཡིས་བདེ་ཞེས་གྲག །ལྷག་མ་ཡིད་ལ་མི་བྱེད་པས། །དེ་ཚེ་དོན་དུ་དོན་མེད་
ཉིད། །མིག་ལ་སོགས་པའི་དབང་པོ་ལྔས། །ཡུལ་ལྔ་འཛིན་ཚེ་གང་གི་ཕྱིར། །རྟོག་
པར་མི་བྱེད་དེ་ཡི་ཕྱིར། །དེ་ཚེ་དེ་ལ་བདེ་བ་མེད། །གང་ཚེ་ཡུལ་ནི་གང་དང་གང་། །
དབང་པོ་གང་གིས་ཤེས་གྱུར་པ། །དེ་ཚེ་ལྷག་མས་ལྷག་མ་མིན། །གང་ཚེ་དེ་ཕྱིར་
དོན་མེད་ཉིད། །དབང་པོ་ཡིས་ནི་མིག་གྱུར་པ། །འདས་པའི་ཡུལ་གྱི་རྣམ་པ་ལ། །
ཡིད་ཀྱིས་དམིགས་ནས་རྟོགས་པ་ན། །བདེའོ་སྙམ་དུ་རློམ་པར་བྱེད། །འདི་ནི་དབང་
པོ་གཅིག་གིས་ནི། །དོན་གཅིག་ཤེས་པ་གང་ཡིན་པ། ། དེ་ཡང་དོན་མེད་པར་དོན་
- 27 -

དབུ་མ་རིན་ཆེན་ཕྲེང་བ་རྩ་འགྲེལ། ་ཀྱི་
མེད༑ །དོན་ཡང་དེ་མེད་པར་དོན་མེད། ། ཇི་ལྟར་ཕ་དང་མ་དག་ལ། །བརྟེན་ནས་
བུ་ནི་འབྱུང་བཤད་པ། ། དེ་བཞིན་མིག་དང་གཟུགས་བརྟེན་ནས། །རྣམ་པར་ཤེས་
པ་འབྱུང་བར་བཤད། །ཡུལ་ནི་འདས་དང་མ་འོངས་རྣམས། །དབང་པོ་དང་བཅས་
དོན་མེད་ལ། །དེ་གཉིས་ལས་ཐ་དད་མེད་ཕྱིར། །གང་དག་ད་ལྟར་ཡང་དོན་མེད། །
ཇི་ལྟར་མིག་ནི་འཁྲུལ་བ་ཡིས། །མགལ་མེའི་འཁོར་ལོ་འཇིག་བྱེད་པ། །དེ་བཞིན་
དབང་པོ་རྣམས་ཀྱིས་ནི། །དེ་ལྟའི་ཡུལ་དག་འཛིན་པར་བྱེད། །དབང་པོ་རྣམས་དང་
དབང་དོན་རྣམས། །འབྱུང་བ་རྣམས་ཀྱི་རང་བཞིན་འདོད། །འབྱུང་བ་སོ་སོར་དོན་
མེད་པས། །འདི་དག་དོན་དུ་དོན་མེད་དོ། ། དེ་ ན་ ་ ་
འབྱུང་རྣམས་སོ་སོར་ཐ་དད་ན། །བུད་ཤིང་མེད་པའི་མེར་ཐལ་འགྱུར། །འདུས་ན་
མཚན་ཉིད་མེད་འགྱུར་ཏེ། །ལྷག་མ་ལ་ཡང་དེ་ལྟར་ངེས། ། དེ་ལྟར་འབྱུང་རྣམས་
རྣམ་གཉིས་སུའང་། །དོན་མེད་པས་ན་འདུས་དོན་མེད། །འདུས་པ་དོན་མེད་ཉིད་ཀྱི་
ཕྱིར་༑ ༑གཟུགས་ཀྱང་དོན་དུ་དོན་མེད་དོ། །རྣམ་ཤེས་ཚོར་དང་འདུ་ཤེས་དང་། །
འདུ་བྱེད་རྣམས་ཀྱང་ཐམས་ཅད་དུ། ། སོ་སོར་བདག་ཉིད་དོན་མེད་ཕྱིར། །དམ་པའི་
དོན་དུ་དོན་མེད་དོ། །ཇི་ལྟར་སྡུག་བསྔལ་ཕྱིར་བཅོས་ལ། །དོན་དུ་བདེ་བར་ང་རྒྱལ་
བྱེད། །དེ་བཞིན་བདེ་འཇོམས་འབྱུང་བ་ལ། །སྡུག་བསྔལ་དུ་ཡང་ང་རྒྱལ་བྱེད། །ད་
ལྟར་ངོ་བོ་ཉིད་མེད་ཕྱིར། །བདེ་དང་ཕྲད་པའི་སྲེད་པ་དང་། །སྡུག་བསྔལ་བྲལ་བའི་
སྲེད་པ་སྤོང་། །དེ་ཕྱིར་དེ་ལྟར་མཐོང་བ་གྲོལ། །གང་གིས་སེམས་མཐོང་འགྱུར་ཞེ་
ན༑ ༑ཐ་སྙད་དུ་ནི་སེམས་བརྗོད་དེ། །སེམས་བྱུང་མེད་པར་སེམས་མི་འབྱུང༌། །དོན་
མེད་ལྷན་ཅིག་མི་འདོད་དོ། ། དེ་ལྟར་ཡང་དག་ཇི་བཞིན་དུ། །འགྲོ་བ་དོན་མེད་ཤེས་
ནས་ནི། ། རྒྱུ་མེད་པ་ཡི་མེ་བཞིན་དུ། །གནས་མེད་ལེན་མེད་མྱ་ངན་འདའ། །ད་ལྟར་
བྱང་ཆུབ་སེམས་དཔས་ཀྱང་། །མཐོང་ནས་བྱང་ཆུབ་ངེས་པར་འདོད། །དེ་ནི་སྙིང་རྗེ་
འབའ་ཞིག་གིས། །བྱང་ཆུབ་བར་དུ་སྲིད་མཚམས་སྦྱོར། །དེ་བཞིན་གཤེགས་པས་
ཐེག་ཆེན་ལས། །བྱང་ཆུབ་སེམས་དཔའི་ཚོགས་བསྟན་ན། ། དེ་ལ་ཀུན་དུ་རྨོངས་བ་
- 28 -

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
དང་། །རབ་ཏུ་སྡང་བས་སྨོད་པར་བྱེད། །ཡོན་ཏན་སྐྱོན་དག་མི་ཤེས་པའམ། །ཡོན་
ཏན་སྐྱོན་དུ་འདུ་ཤེས་པའམ། །ཡང་ན་ཡོན་ཏན་སྡང་བ་ཞིག ། ཐེག་པ་ཆེ་ལ་སྨོད་
བྱེད་གྲང་། །གཞན་ལ་གནོད་པ་སྐྱོན་དང་ནི། །གཞན་ལ་ཕན་པ་ཡོན་ཏན་དུ། །ཤེས་
ན་ཐེག་པ་ཆེན་པོ་ལ། །སྨོད་བྱེད་ཡོན་ཏན་སྡང་ཞེས་བརྗོད། །རང་གི་དོན་ལ་མི་ལྟ་
ནཞིང༌། །གཞན་དོན་རོ་གཅིག་དགའ་བ་གང་། ། ཡོན་ཏན་འབྱུང་གནས་ཐེག་ཆེན་
ཏེ། །དེས་ན་དེས་སྡང་བསྲེག་པར་འགྱུར། །དད་པ་ཅན་ནི་བཟུང་ཉེས་པས། །ཅིག་
ཤོས་སྡང་ཞེད་ཁྲོས་པ་ཡིས། །དད་པ་ཅན་ཡང་བསྲེག་བཤད་ན། །སྡང་པས་ཕྱིར་
ཕྱོགས་སྨོས་ཅི་དགོས། །དུག་གིས་དུག་ནི་བསལ་བྱ་བར། ། ཇི་ལྟར་སྨན་དཔྱད་ལས་
བཤད་བཞིན། །སྡུག་བསྔལ་གྱིས་ཀྱང་མི་ཕན་པ། །བསལ་བར་བྱ་བ་ཅི་ཞིག་
འགལ། །ཆོས་རྣམས་སྔོན་དུ་ཡིད་འགྲོ་ཞིང་། ། ཡིད་ནི་གཙོ་བོ་ཞེས་གྲགས་པས། །
སྡུག་བསྔལ་གྱིས་ཀྱང་ཕན་ཡིད་ཀྱིས། །ཕན་པར་བྱེད་པ་ཅིས་མི་ཕན། ། མི་བདེའང་
ཕྱིས་རྗེས་ཕན་འགྱུར་བ། །བྱ་ན་བདག་དང་གཞན་དག་ལ། །བདེ་ཕན་ལྟ་ཞིག་ཅི་
སྨོས་ཏེ། །ཆོས་འདི་གནའ་ཡི་ལུགས་ཡིན་ནོ།།
གལ་ཏེ་བདེ་ཆུང་ཡོངས་བཏང་བས། །བདེ་བ་རྒྱ་ཆེན་མཐོང་འགྱུར་ན། །བརྟན་པས་
བདེ་ཆེན་ཡངས་གཟིགས་ལ། །བདེ་བ་ཆུང་དུ་བཏང་བར་མཛོད། །གལ་ཏེ་དེ་ཡང་
མི་བཟོད་ན། །དེས་ན་སྨན་པ་ལ་སོགས་པ། ། མི་ཞིག་སྨན་ནི་སྦྱིན་བྱེད་པ། །བཅོམ་
འགྱུར་འདི་ནི་རྟད་མ་ཡིན། །གནོད་པར་འགྱུར་བ་གང་ཡིན་དེ། །ལ་ལར་མཁས་པས་
ཕན་པར་མཐོང་། ། སྤྱིར་བཏང་དམིགས་ཀྱིས་བསལ་བ་དག །བསྟན་བཅོས་དག་ནི་
ཀུན་ལ་བསྔགས། །ཐེག་པ་ཆེན་པོ་གང་ཞིག་ལས། །སྙིང་རྗེ་སྔོན་བཏང་སྤྱོད་ཡུལ་
དང༌། ། ཡེ་ཤེས་དྲི་མ་མེད་བཤད་པ། །སེམས་ཡོད་སུ་ཞིག་དེ་ལ་སྨོད། ། ཤིན་ཏུ་རྒྱ་
ཆེ་རབ་ཟབ་ལ། །སྒྱིད་ལུག་བདག་ཉིད་མ་སྦྱངས་པས། །བདག་གཞན་དགྲ་རྣམས་
རྨོངས་པ་ཡིས། །འདི་ནི་ཐེག་པ་ཆེ་ལ་སྨོད། །སྦྱིན་དང་ཚུལ་ཁྲིམས་བཟོད་བརྩོན་
འགྲུས། །བསམ་གཏན་ཤེས་རབ་སྙིང་རྗེའི་བདག །ཐེག་ཆེན་ཡིན་ན་དེ་ཡི་ཕྱིར། །
- 29 -

1 དབུ་མ་རིན་ཆེན་ཕྲེང་བ་རྩ་འགྲེལ།
འདི་ལ་ཉེས་བཤད་ཅི་ཞིག་ཡོད། ། ཚུལ་ཁྲིམས་སྦྱིན་པས་གཞན་གྱི་དོན། །བརྩོན་
འགྲུས་བཟོད་པས་བདག་ཉིད་ཀྱི། །བསམ་གཏན་ཤེས་རབ་ཐར་པའི་རྒྱུ། །ཐེག་ཆེན་
དོན་ནི་བསྡུས་པ་ཡིན། ། བདག་དང་གཞན་ཕན་ཐར་པའི་དོན། །མདོར་སངས་རྒྱས་
བསྟན་དེ་དག་ནི། ། ཕ་རོལ་ཕྱིན་དྲུག་ཁོ་ན་ཡིན། །དེ་བས་འདི་ནི་སངས་རྒྱས་བཀའ། །
བྱང་ཆུབ་ལམ་ཆེན་བསོད་ནམས་དང༌། ། ཡེ་ཤེས་རང་བཞིན་སངས་རྒྱས་ཀྱིས། །གང་
ལས་བསྟན་པའི་ཐེག་ཆེན་དེ། ། མི་ཤེས་ལྗོངས་རྣམས་མི་བཟོད་དོ། ། ཡོན་ཏན་མཁའ་
ལྟར་བསམ་ཡས་པས། །རྒྱལ་པོའི་ཡོན་ཏན་བསམ་ཡས་གསུངས། །གང་ཕྱིར་སངས་
རྒྱས་བདག་ཉིད་ཆེ། །ཐེག་ཆེན་ལས་བཤད་འདིར་བཟོད་ཀྱི། །འཕགས་པ་ཤ་ར་དྭ་
ཏིའི་བུས། །ཚུལ་ཁྲིམས་ཙམ་ཡང་མི་ཤེས་པས། །དེས་ན་སངས་རྒྱས་བདག་ཉིད་ཆེ། །
དེ་བསམ་ཡས་པར་ཅི་མི་བཟོད། །ཐེག་པ་ཆེ་ལས་སྐྱེ་མེད་བསྟན། །གཞན་གྱི་ཟད་
པ་སྟོང་པ་ཉིད། །ཟད་དང་མི་སྐྱེ་དོན་དུ་ནི། །གཅིག་པས་དེ་ཕྱིར་བཟོད་པར་གྱིས། །
སྟོང་ཉིད་སངས་རྒྱས་ཆེ་བདག་ཉིད། །དེ་ལྟར་རིགས་པས་རྗེས་བལྟས་ན། །ཐེག་ཆེན་
ཅིག་ཤོས་ལས་གསུངས་པ། །མཁས་པ་རྣམས་ལ་ཅིས་མི་མཉམ། །དེ་བཞིན་་་་
གཤེགས་དགོངས་གསུངས་པ་རྣམས། །ཤེས་པར་བླ་མིན་དེ་ཡི་ཕྱིར། །ཐེག་གཅིག་
ཐེག་པ་གསུམ་གསུངས་པས། །བཏང་སྙོམས་ཀྱིས་ནི་བདག་བསྲུང་བྱ། །བཏང་
སྙོམས་ཀྱིས་ནི་སྡིག་མི་འགྱུར། །སྡང་བས་སྡིག་འགྱུར་དགེར་མི་འགྱུར། །དེ་བས་
ཐེག་ཆེན་ཞེ་སྡང་བ། །བདག་ལེགས་འདོད་པས་བྱར་མི་རིགས། །ཉན་ཐོས་ཐེག་པ་
དེ་ལས་ནི། །བྱང་ཆུབ་སེམས་དཔའི་སྨོན་ལམ་དང་། ། སྤྱོད་པ་ཡོངས་བསྔོ་མ་བཤད་
དེས། །བྱང་ཆུབ་སེམས་དཔར་ག་ལ་འགྱུར། །བྱང་ཆུབ་སེམས་དཔའི་བྱང་ཆུབ་ཕྱིར། །
བྱིན་རླབས་སངས་རྒྱས་ཀྱིས་མ་བཤད། །དོན་འདི་ལ་ནི་རྒྱལ་བ་ལས། །ལྷག་པའི་
ཚད་མ་གཞན་སུ་ཡོད། །བྱིན་རླབས་འཕགས་པའི་བདེན་དོན་དང་། །བྱང་ཆུབ་
ཕྱོགས་མཐུན་ལྡན་པ་ཡི། ། ལམ་ནི་ཉན་ཐོས་ཐུན་མོང་ལས། །སངས་རྒྱས་འབྲས་བུ་
གང་གིས་ལྷག །བྱང་ཆུབ་སྤྱོད་ལ་གནས་པའི་དོན། །མདོ་སྡེ་ལས་ནི་བཀའ་མ་སྩལ། །
• 30 -

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
ཐེག་པ་ཆེ་ལས་བཀའ་སྩལ་པས། ། དེ་ཕྱིར་མཁས་པ་རྣམས་ཀྱིས་བཟུང་། །བརྡ་
སྤྲོད་པ་དག་ཇི་ལྟ་བུར། །ཡེ་གེའི་ཕྱི་མོའང་ཀློག་འཇུག་ལྟར། །དེ་བཞིན་སངས་རྒྱས་
གདུལ་བྱ་ལ། །ཇི་ཙམ་བཟོད་པའི་ཆོས་སྟོན་ཏོ། །ཁ་ཅིག་ལས་ནི་སྡིག་པ་ལས། །
རྣམ་པར་བཟློག་ཕྱིར་ཆོས་སྟོན་ཏེ། ། ཁ་ཅིག་བསོད་ནམས་འགྲུབ་བྱའི་ཕྱིར། །ཁ་ཅིག་
ལ་ནི་གཉིས་བརྟེན་པ། །ཁ་ཅིག་ལ་ནི་གཉིས་མི་བརྟེན། །ཟབ་མོ་ཁུ་འཕྲིགས་ཅན་
འཇིགས་པ། །སྟོང་ཉིད་སྙིང་རྗེའི་སྙིང་པོ་ཅན། །བྱང་ཆུབ་སྒྲུབ་པ་ཁ་ཅིག་ལ། །དེ་
ལྟར་མཁས་པས་ཐེག་ཆེན་ལ། །ཁོང་ཁྲོ་བ་ནི་ཟད་བྱ་ཞིང་། །རྫོགས་པའི་བྱང་ཆུབ་
འགྲུབ་བྱའི་ཕྱིར། ། ལྷག་པར་རབ་ཏུ་དང་པར་བྱ། །ཐེག་པ་ཆེ་ལ་རབ་དང་ཞིང་། །
དེ་ལས་བཤད་པ་སྤྱད་པ་ཡིས། །བླ་མེད་བྱང་ཆུབ་ཐོབ་འགྱུར་ཞིང་། །བདེ་བ་ཀུན་
ཀྱང་ཞར་ལ་འགྲུབ། །དེར་ནི་སྦྱིན་དང་ཚུལ་ཁྲིམས་དང་། །བཟོད་པའི་ཆོས་ནི་ཁྱད་
པར་དུ། །ཁྱིམ་པ་ལ་བཤད་སྙིང་རྗེ་ཡི། །སྙིང་པོ་ཅན་དེ་བསྟན་གོམས་མཛོད། །འོན་
ཏེ་འཇིག་རྟེན་མི་སྤུན་ཕྱིར། །ཆོས་ཀྱི་རྒྱལ་སྲིད་བགྱིད་དཀའ་ན། །དེས་ན་ཆོས་དང་
གྲགས་དོན་དུ། །ཁྱོད་ཀྱིས་རབ་བྱུང་ཐོབ་མཛད་རིགས། །རིན་པོ་ཆེའི་ཕྲེང་བ་ལས་
རྒྱལ་པོའི་ཚུལ་བསྟན་པ་སྟེ་ལེའུ་བཞི་པའོ།། །། ༡༡ ། ༡༢ །
དེ་ནས་རབ་ཏུ་བྱུང་བ་ཡིས། །དང་པོར་བསླབ་ལ་རབ་གུས་བྱ། །སོ་སོར་ཐར་པ་
འདུལ་བཅས་དང་། །མང་ཐོས་དོན་གཏན་དབབ་ལ་བསྒྲིམ། །དེ་ནས་ཉེས་པ་ཕྲན་
ཚེགས་ཤེས། ། ཉེས་པའི་གཞི་རྣམས་སྤང་བར་བྱ། །ལྔ་བཅུ་རྩ་བདུན་བསྒྲགས་པ་
རྣམས༑ ༑འབད་དེ་ངེས་པར་བརྟག་པར་བྱ། ། ཁྲོ་བ་སེམས་ཀྱི་འཁྲུགས་པ་སྟེ། །དེ་
དང་རྗེས་འབྲེལ་ཁོན་དུ་འཛིན། །འཆབ་པ་སྡིག་པ་འཆབ་པ་སྟེ། །འཚིག་པ་སྡིག་ལ་
ཞེན་པའོ། །གཡོ་ནི་ཤིན་ཏུ་སླུ་བ་སྟེ། ། སྒྱུ་ནི་སེམས་རྒྱུད་གྱ་གྱུ་ལ། །ཕྲག་དོག་གཞན་
གྱི་ཡོན་ཏན་གདུང་། །སེར་སྣ་གཏོང་བས་འཇིགས་པ་ཉིད། །ངོ་ཚ་མེད་དང་ཁྲེལ་
མེད་པ། །རང་དང་གཞན་ལ་མི་འཛེམ་པའོ། །ཁེངས་པ་འདུད་པར་མི་བྱེད་པ། །ཉེས་
རྩོམ་ཁྲོས་པས་བསླད་པའོ། ། རྒྱགས་པ་དྲེགས་པ་བག་མེད་པ། །དགེ་བ་རྣམས་ལ་
-31

དབུ་མ་རིན་ཆེན་ཕྲེང་བ་རྩ་འགྲེལ། །
མི་སྦྱོར་བའོ། ། ང་རྒྱལ་རྣམ་པ་བདུན་ཡིན་ཏེ། །དེ་ནི་རབ་ཏུ་ཕྱེ་སྟེ་བཤད། ། དེ་ལ་
མངོན་པར་རློམ་བྱེད་པ། །དམན་པ་དམན་ཞིང་མཉམ་དང་མཉམ། །མཉམ་པས་
ལྷག་པ་མཉམ་སྙམ་པ། །བདག་ཉིད་ང་རྒྱལ་ཞེས་པའོ། །ཆོས་གང་བདག་ཉིད་ཁྱད་
འཕགས་དང༌། །མཉམ་པར་རློམ་པ་གང་ཡིན་དེ། །ལྷག་པའི་ང་རྒྱལ་ཁྱད་འཕགས་
པས། །ཁྱད་པར་འཕགས་པར་རློམ་པ་གང་། ། ཤིན་ཏུ་མཐོ་བས་མཐོ་སྙམ་པ། ། ང་
རྒྱལ་ལས་ཀྱང་ང་རྒྱལ་ཏེ། །འབྲས་ཀྱི་སྟེང་དུ་ཕོལ་མིག་དག །བྱུང་བ་བཞིན་དུ་ཐུ་བ་
ཡིན། །ཉེ་བར་ལེན་པ་ཞེས་བྱ་བ། ། ལྔ་པོ་སྟོང་པ་དེ་དག་ལ། །རྨོངས་པས་ང་སྙམ་
འཛིན་པ་གང་། །དེ་ནི་ངའོ་སྙམ་པར་བཤད། །འབྲས་མ་ཐོབ་པར་ཐོབ་སྙམ་པ། །
གང་ཡིན་མངོན་པའི་ང་རྒྱལ་ཏེ། །སྡིག་ལས་བྱེད་ལ་བསྟོད་པ་ནི། །མཁས་པས་ལོག་
པའི་ང་རྒྱལ་རྟོགས། ། བདག་དགོས་མེད་པ་ཉིད་དོ་ཞེས། །བདག་ཉིད་སྨོད་པ་གང་
ཡིན་དེས། །དམན་པའི་ང་རྒྱལ་ཞེས་བྱ་སྟེ། །དེ་དག་མདོར་བདུན་བཤད་པའོ། །
ཚུལ་འཆོས་རྙེད་དང་བཀུར་སྟིའི་ཕྱིར། །དབང་པོ་སྡོམ་པར་བྱེད་པ་སྟེ། ། ཁ་གསག་
རྙེད་དང་བཀུར་སྟིའི་ཕྱིར། །ཚིག་འཇམ་སྔར་ནི་སྨྲ་བའོ། །གཞོགས་སློང་དེ་ནི་ཐོབ་
བྱའི་ཕྱིར། །གཞན་གྱི་རྫས་ལ་བསྔགས་བྱེད་པའོ། ། དང་
ཐོབ་ཀྱིས་འཇལ་བ་རྙེད་པའི་ཕྱིར། །མངོན་སུམ་གཞན་ལ་སྨོད་བྱེད་པ། །རྙེད་པས་
རྙེད་པ་རྣམ་འདོད་པ། ། སྔར་ཐོབ་པ་ལ་བསྔགས་བྱེད་པའོ། ། སྐྱེན་ཟློས་གཞན་གྱི་
འཁྲུལ་གྱུར་པ། །དེ་དང་དེ་ནི་གང་ཟློས་པའོ། །སྤུངས་མེད་སོ་སོར་མ་བརྟགས་པར། །
ནད་ལས་གྱུར་པའི་སློང་བའམ། །བདག་གི་ཡོ་བྱད་ངན་པ་ལ། །ཆགས་ངན་ལེ་ལོ་
ཅན་གྱི་ཡིན། ། ཐ་དད་འདུ་ཤེས་འདུ་ཤེས་གང་། །ཆགས་སྡང་མུན་གྱིས་བསྒྲིབས་
པའོ༑ །ཡིད་ལ་མི་བྱེད་གང་ཡིན་དེ། །སེམས་ལ་ལྟ་བ་མེད་པར་བཤད། །མཐུན་
པར་བྱ་བ་རྣམས་ལ་ནི། ། ལེ་ལོས་བཀུར་སྟི་ཉམས་པ་གང་། ། བླ་མར་བཅོས་ལྡན་
ཚུལ་མིན་ཏེ། ། སྐྱེ་བོ་ངན་པ་ཡིན་པར་འདོད། །ཞེན་པས་ཀུན་ནས་དཀྲིས་པ་ཆུང་། །
འདོད་པའི་འདོད་ཆགས་ལས་བྱུང་བའོ། །ཡོངས་ཞེན་འདོད་པ་ལས་བྱུང་བའི། །
• 32 -

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
ཀུན་ནས་དཀྲིས་པ་ཆེ་རབ་ཡིན། །ཆགས་པ་རང་གི་རྫས་ལ་ནི། །ཆགས་པས་འདོད་
ཆགས་ལྡན་པའི་ཡིད། ། གཞན་གྱི་རྫས་ལ་ཞེན་པ་ནི། །མི་རིགས་ཆགས་པ་ཞེས་
བྱའོ། །
སྤང་བྱ་བུད་མེད་ཆགས་སྟོན་པ། ། ཆགས་པ་མ་ཡིན་འདོད་ཆགས་སོ། ། སྡིག་འདོད་
ཡོན་ཏན་མེད་བཞིན་དུ། །ཡོན་ཏན་ལྡན་པར་ཚུལ་འཆོས་པའོ། །འདོད་ཆེན་ཤིན་ཏུ་
བརྐམ་པ་སྟེ། །ཆོག་ཤེས་དཔལ་ལས་འདའ་བའོ། །ཐོབ་འདོད་བདག་ཉིད་ཅི་ནས་
ཀྱང་། །ཡོན་ཏན་ཡང་དག་ལྡན་ཤེས་འདོད། །མི་བཟོད་གནོད་པ་བྱེད་པ་དང་། །
སྡུག་བསྔལ་དག་ཀྱང་མི་བཟོད་པའོ། །ཚུལ་མེད་སློབ་དཔོན་བླ་མ་ཡི། ། བྱ་བ་རྣམས་
ལ་མ་གུས་པའོ། །བཀའ་བློ་བདེ་བ་མ་ཡིན་གང་། །ཆོས་མཐུན་ཚིག་སྨྲས་མ་གུས་
པའོ༑ ། ཉེ་དུ་དང་འབྲེལ་རྣམ་རྟོག་ནི། །ཉེ་དུ་ལ་བྱམས་ཆགས་པའོ། །དེ་བཞིན་ཡུལ་
སྲེད་དེ་དོན་དུ། །དེ་ཡི་ཡོན་ཏན་བརྗོད་པའོ། ། དེ་བཞིན་མི་འཆི་རྟོགས་པ་གང༌། །
འཆི་བའི་འཇིགས་པས་མི་དོགས་པའོ། །རྗེས་རྣམ་རིགས་དང་ལྡན་རྟོག་ནི། །བདག་
ཉིད་ཅི་ནས་གཞན་དག་གི །ཡོན་ཏན་བདོག་པའི་རྣམ་པ་ཡིས། །བླ་མར་བྱེད་པར་
འགྱུར་སྙམ་པའོ། །གཞན་རྗེས་ཆགས་དང་ལྡན་པ་ཡི། །རྣམ་རྟོག་གང་ཡིན་གཞན་
དག་ལ། ། ཆགས་དང་གནོད་སེམས་རེག་པ་ཡིས། །ཕན་དང་མི་ཕན་རྣམས་སེམས་
པའོ། །མི་དགའ་བརྟན་པ་མེད་པ་ཡི། །ཕྲག་དོག་རྙོགས་པའི་ཡིད་ཡིན་ནོ། །སྙམ་
པ་བརྩོན་པ་མེད་པའི་ལུས། །སྒྱིད་ལུག་དོན་ནི་ཉེས་པ་ཡིན། །འགྱུར་བ་ཉོན་མོངས་
དབང་གིས་ནི། །ལུས་དང་ཁ་དོག་འགྱུར་པའོ། །ཟས་མི་འདོད་པ་བཟའ་དྲགས་
པས་༑ ༑ལུས་མི་བདེ་བ་ཡིན་པར་བཤད། །སེམས་ནི་ཤིན་ཏུ་དམའ་བ་ཉིད། །སེམས་
ཞུམ་ཡིན་པ་ཉིད་དུ་བསྟན། །འདོད་འདུན་ཡོན་ཏན་ལྔ་དག་པ། །འདོད་པ་དོན་དུ་
གཉེར་བ་ཉིད། ། གནོད་སེམས་དག་དང་གྲོགས་དང་དགྲའི། །ཕྱོགས་ལ་དུས་གསུམ་
དོན་མིན་པ། །གནོད་བྱས་གནོད་པ་གནོད་དོགས་ཕྱོགས། །དོགས་པའི་གཞན་ལ་
གནོད་པའི་སེམས། །རྒྱུ་དགུ་ལས་ནི་བྱུང་བ་ཡིན། ། ལུས་སེམས་ལྕི་ཕྱིར་ལས་བྲལ་

དབུ་མ་རིན་ཆེན་ཕྲེང་བ་རྩ་འགྲེལ།
བ༑ ༑གང་ཡིན་པ་ནི་རྨི་བའོ། །གཉིད་ནི་གཉིད་ཉིད་རྒོད་པ་ནི། ། ལུས་སེམས་རབ་
ཏུ་མ་ཞི་བའོ། །འགྱོད་པ་ངན་པར་བྱས་ལ་འགྱོད། །ཕྱིས་གདུང་བ་ལས་བྱུང་བའོ། །
བདེན་དང་དཀོན་མཆོག་གསུམ་ལྕོགས་ལ། ། བློ་རྣམ་གཉིས་ནི་ཐེ་ཚོམ་མོ། །དེ་དག་
བྱང་ཆུབ་སེམས་དཔས་སྤང་། །སྡོམ་བརྩོན་ཅན་གྱིས་ལྷག་པར་སྤང༌། །ཉེས་པ་དེ་
རྣམས་དང་བྲལ་བ། །ཡོན་ཏན་རྣམས་ལ་བདེ་བླག་བསྟེན། ། དེ་ལ་བྱང་ཆུབ་སེམས་
དཔའ་ཡི། །ཡོན་ཏན་མདོར་བསྟན་བྱ་བ་ནི། །སྦྱིན་དང་ཚུལ་ཁྲིམས་བཟོད་བརྩོན་
འགྲུས། །བསམ་གཏན་ཤེས་རབ་སྙིང་བརྩེ་སོགས། །སྦྱིན་པ་རང་ནོར་ཡོངས་གཏོང་
བ༑ ༑ ཚུལ་ཁྲིམས་གཞན་ཕན་བྱ་བའོ། ། ལོག་བྱེད ་ ཀཏུལ། སྒྲུབ །
བཟོད་པ་ཁྲོ་བ་སྤངས་པ་སྟེ། །བརྩོན་འགྲུས་དགེ་ལ་སྤྲོ་བ་ཉིད། །བསམ་གཏན་རྩེ་
གཅིག་ཉོན་མོངས་མེད། །ཤེས་རབ་བདེན་དོན་གཏན་ལ་འབེབས། ། སྙིང་བརྩེས་
སེམས་ཅན་ཐམས་ཅད་ལ། །སྙིང་རྗེ་རོ་གཅིག་བློ་གྲོས་སོ། །སྦྱིན་པས་ལོངས་སྤྱོད་
ཁྲིམས་ཀྱིས་བདེ། །བཟོད་པས་མདངས་ལྡན་བརྩོན་པས་བརྗིད། །བསམ་གཏན་
གྱིས་ཞི་བློ་ཡིས་གྲོལ། །སྙིང་བརྩེ་བས་ནི་དོན་ཀུན་འགྲུབ། །བདུན་པོ་འདི་དག་མ་
ལུས་པར། །ཅིག་ཅར་ཕ་རོལ་ཕྱིན་པ་ཡིས། ། ཡེ་ཤེས་བསམ་གྱིས་མི་ཁྱབ་ཡུལ། །
འཇིག་རྟེན་མགོན་པོ་ཉིད་ཐོབ་འགྱུར། །ཇི་ལྟར་ཉན་ཐོས་ཐེག་པ་ལ། །ཉན་ཐོས་ས་
ནི་བརྒྱད་བཤད་པ། །དེ་བཞིན་ཐེག་པ་ཆེན་པོ་ལ། །བྱང་ཆུབ་སེམས་དཔའི་ས་
བཅུའོ༑ ༑དེ་དག་དང་པོར་རབ་དགའ་བ། །བྱང་ཆུབ་སེམས་དཔའ་དགའ་བྱེད་ཕྱིར། །
ཀུན་དུ་སྦྱོར་བ་གསུམ་སྤངས་ཤིང་། །དེ་བཞིན་གཤེགས་པའི་རིགས་སྐྱེས་ཕྱིར། །དེ་
ཡི་རྣམ་པར་སྨིན་པས་ན། །སྦྱིན་པའི་ཕ་རོལ་ཕྱིན་མཆོག་འགྱུར། །འཇིག་རྟེན་ཁམས་
ནི་བརྒྱ་གཡོ་ཞིང་། །འཛམ་གླིང་དབང་ཕྱུག་ཆེན་པོར་འགྱུར། །གཉིས་པ་དྲི་མ་མེད་
ཅེས་བྱ། །ལུས་དང་ངག་དང་སེམས་ཀྱི་ལས། །བཅུ་ཆར་དྲི་མ་མེད་པའི་ཕྱིར། །ངང་
གིས་དེ་དག་ལ་གནས་ཕྱིར། །དེ་ཡི་རྣམ་པར་སྨིན་པས་ན། །ཚུལ་ཁྲིམས་ཕ་རོལ་
ཕྱིན་མཆོག་འགྱུར། །དཔལ་ལྡན་རིན་ཆེན་བདུན་གྱི་བདག །འགྲོ་ཕན་འཁོར་ལོས་
- 34 -

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
སྒྱུར་བར་འགྱུར། །སེམས་ཅན་རྣམས་ཀྱི་འཆལ་བའི་ཁྲིམས། ། སྤོང་བར་བྱེད་ལ་
མཁས་པར་འགྱུར། ། ས་གསུམ་པ་ནི་འོད་བྱེད་པ། །ཡེ་ཤེས་ཞི་བའི་འོད་འབྱུང་ཕྱིར། །
བསམ་གཏན་མངོན་ཤེས་སྐྱེ་བ་དང་། །འདོད་ཆགས་ཞེ་སྡང་ཡོངས་ཟད་ཕྱིར། །དེ་
ཡི་རྣམ་པར་སྨིན་པས་ནི། །བཟོད་དང་བརྩོན་འགྲུས་ལྷག་པར་སྤྱོད། ། ལྷ་ཡི་དབང་
་ཆེན་མཁས་པ་སྟེ། །འདོད་པའི་འདོད་ཆགས་ཟློག་པ་ཡིན། །བཞི་པ་འོད་འཕྲོ་ཅན་
ཞེས་བྱ། །ཡང་དག་ཡེ་ཤེས་འོད་འབྱུང་ཕྱིར། །བྱང་ཆུབ་ཕྱོགས་མཐུན་མ་ལུས་པ། །
ཁྱད་པར་དུ་ནི་བསྒོམས་པ་ཡིས། །དེ་ཡི་རྣམ་པར་སྨིན་པས་ནི། ། རབ་འཐབ་བྲལ་
གནས་ལྷ་རྒྱལ་འགྱུར། །འཇིག་ཚོགས་ལྟ་བ་རབ་བྱུང་བ། །ཀུན་ནས་འཇོམས་བྱེད་
མཁས་པ་ཡིན། ། ལྔ་པ་ཤིན་ཏུ་སྦྱང་དཀའ་བདུད། །ཀུན་གྱིས་ཤིན་ཏུ་ཐུབ་དཀའི་
ཕྱིར། །འཕགས་པའི་བདེན་སོགས་ཕྲ་མོའི་དོན། །ཤེས་ལ་མཁས་པ་འབྱུང་བའི་
ཕྱིར༑ ༑དེ་ཡི་རྣམ་པར་སྨིན་པས་ནི། །དགའ་ལྡན་གནས་ཀྱི་ལྷ་རྒྱལ་འགྱུར། །མུ་
སྟེགས་བྱེད་པ་ཐམས་ཅད་ཀྱི། །ཉོན་མོངས་ལྟ་གནས་ཟློག་བྱེད་པའོ། །དྲུག་པ་མངོན་
ཕྱོགས་ཤེས་བྱ་སྟེ། །སངས་རྒྱས་ཆོས་ལ་མངོན་ཕྱོགས་ཕྱིར། །ཞི་གནས་ལྷག་མཐོང་
གོམས་པ་ཡིས། །འགོག་པ་ཐོབ་པས་རྒྱས་པའི་ཕྱིར། ། དེ་ཡི་རྣམ་པར་སྨིན་པས་ནི། །
ལྷ་ཡི་རྒྱལ་པོ་རབ་འཕྲུལ་འགྱུར། །ཉན་ཐོས་རྣམས་ཀྱིས་མི་འཕྲོགས་པ། །ལྷག་པའི་
ང་རྒྱལ་ཅན་ཞི་བྱེད། །བདུན་པ་རིང་དུ་སོང་བ་སྟེ། །གྲངས་ནི་རིང་དུ་སོང་ལྡན་ཕྱིར། །
གང་ཕྱིར་སྐད་ཅིག་སྐད་ཅིག་ལ། །དེར་ནི་འགོག་ལ་སྙོམས་པར་འཇུག །དེ་ཡི་རྣམ་
པར་སྨིན་པས་ནི། །དབང་སྒྱུར་ལྷ་ཡི་བདག་པོར་འགྱུར། །འཕགས་པའི་བདེན་
མངོན་རྟོགས་ཤེས་པའི། །སློབ་དཔོན་ཁྱུ་མཆོག་ཆེན་པོར་འགྱུར། །དེ་བཞིན་བརྒྱད་
པ་གཞོན་ནུའི་ས། ། མི་གཡོ་བ་དེ་མི་རྟོག་ཕྱིར། ། མི་གཡོ་དེ་བཞིན་ལུས་དང་ནི། །
ངག་སེམས་སྤྱོད་ཡུལ་བསམ་མི་ཁྱབ། །དེ་ཡི་རྣམ་པར་སྨིན་པས་ནི། །སྟོང་གི་བདག་
པོའི་ཚངས་པར་འགྱུར། །དགྲ་བཅོམ་རང་སངས་རྒྱས་སོགས་ཀྱིས། །དོན་གཏན་
འབེབས་ལ་འཕྲོགས་པ་མེད། ། ས་དགུ་པ་ནི་ལེགས་པ་ཡི། །བློ་གྲོས་ཞེས་བྱ་རྒྱལ་
- 35

དབུ་མ་རིན་ཆེན་ཕྲེང་བ་རྩ་འགྲེལ།
ཚབ་བཞིན། །གང་ཕྱིར་སོ་སོ་ཡང་དག་རིག །ཐོབ་པས་འདི་ལ་བློ་གྲོས་བཟང་། །
དེ་ཡི་རྣམ་པར་སྨིན་པས་ནི། ། སྟོང་གཉིས་བདག་པོ་ཚངས་པར་འགྱུར། །སེམས་ཅན་
བསམ་པ་དྲིས་པ་ལ། །དགྲ་བཅོམ་སོངས་ཀྱིས་འཕྲོགས་པ་མེད། །བཅུ་པ་ཆོས་ཀྱི་
སྤྲིན་ཡིན་ཏེ། །དམ་པ་ཆོས་ཀྱི་ཆར་འབེབས་ཕྱིར། །བྱང་ཆུབ་སེམས་དཔའ་སངས་
རྒྱས་ཀྱིས། །འོད་ཟེར་དག་གིས་དབང་བསྐུར་ཕྱིར། ། དེ་ཡི་རྣམ་པར་སྨིན་པས་ན། །
གནས་གཙང་ལྷ་ཡི་བདག་པོར་འགྱུར། །བསམ་ཡས་ཡེ་ཤེས་ཡུལ་གྱི་བདག །དབང་
ཕྱུག་ཆེན་པོ་མཆོག་ཡིན་ནོ། ། དེ་ལྟར་བཅུ་པོ་དེ་དག་ནི། །བྱང་ཆུབ་སེམས་དཔའི་ས་
བཅུར་བསྒྲགས། །སངས་རྒྱས་རྣམས་ཀྱིས་ས་གཞན་ཏེ། །རྣམ་པ་ཀུན་དུ་གཞལ་ཡས་
པར༑ ༑ རྒྱ་ཆེ་དེ་ནི་སྟོབས་བཅུ་དང་། །ལྡན་པ་ཡིན་པ་ཙམ་ཞིག་བརྗོད། ། དེ་ཡི་སྟོབས་
ནི་རེ་རེ་ཡང་། །འགྲོ་བ་ཀུན་བཞིན་དཔག་ཏུ་མེད། །སངས་རྒྱས་རྣམས་ཀྱི་ཚད་མེད་
ཉིད༑ །ཕྱོགས་རྣམས་ཀུན་གྱི་ནམ་མཁའ་དང་། ། ས་ཆུ་མེ་རླུང་ཇི་ལྟ་བ། ། དེ་ཙམ་
ཞིག་ཏུ་བརྗོད་པ་བས། །གལ་ཏེ་རྒྱུ་ནི་དེ་ཙམ་དུ། །ཚད་མེད་ཉིད་དུ་མ་མཐོང་ན། །
སངས་རྒྱས་རྣམས་ཀྱི་ཚད་མེད་པ། །དེ་ལ་ཡིད་ཆེས་མི་འགྱུར་བས། །དེ་ཕྱིར་སྐུ་
གཟུགས་མཆོད་རྟེན་གྱི། །སྤྱན་སྔའམ་ཡང་ན་གཞན་ཡང་རུང་། །ཚིགས་སུ་བཅད་
པ་ཉི་ཤུ་འདི། །ཉིན་གཅིག་བཞིན་ཡང་དུས་གསུམ་བརྗོད། །སངས་རྒྱས་ཆོས་དང་
དགེ་འདུན་དང་། །བྱང་ཆུབ་སེམས་དཔའ་རྣམས་ལ་ཡང་། །རྣམ་ཀུན་བཏུད་དེ་
སྐྱབས་མཆིས་ནས། །མཆོད་འོས་རྣམས་ལ་ཕྱག་འཚལ་ལོ། །སྡིག་པ་ལས་ནི་ལྡོག་
བགྱིད་ཅིང་། །བསོད་ནམས་ཐམས་ཅད་ཡོངས་སུ་བཟུང་། །ལུས་ཅན་ཀུན་གྱི་བསོད་
ནམས་དག །ཀུན་ལ་རྗེས་སུ་ཡི་རང་ངོ་། །བདག་ནི་སྤྱི་བཏུད་ཐལ་སྦྱར་ཏེ། །ཆོས་
ཀྱི་འཁོར་ལོ་བསྐོར་སླད་དང་། །འགྲོ་གནས་བར་དུ་བཞུགས་སླད་དུ། །རྫོགས་པའི་
སངས་རྒྱས་རྣམས་ལ་གསོལ། །དེ་ལྟར་བགྱིས་པའི་བསོད་ནམས་དང་། །བདག་
གིས་བགྱིས་དང་མ་བགྱིས་གང་། །དེས་ནི་སེམས་ཅན་ཐམས་ཅད་ཀྱང་། ། བླ་མེད་
བྱང་ཆུབ་སེམས་ལྡན་ཤོག །སེམས་ཅན་ཐམས་ཅད་དྲི་མེད་དབང་། །ཡོངས་རྫོགས་
- 36 -

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ།
མི་ཁོམ་ཀུན་འདས་ཤིང་། ། སྤྱོད་པ་རང་དབང་ཡོད་པ་དང་། །འཚོ་བ་བཟང་དང་
ལྡན་པར་ཤོག །ལུས་ཅན་དག་ནི་ཐམས་ཅད་ཀྱང་། ། ལག་ན་རིན་ཆེན་ཉིད་ལྡན་
ཞིང་༑ ༑ ཡོ་བྱད་ཐམས་ཅད་མཐའ་ཡས་པ། ། འཁོར་བ་སྲིད་དུ་མི་ཟད་ཤོག །བུད་
མེད་ཐམས་ཅད་དུས་ཀུན་དུ། །སྐྱེས་མཆོག་ཉིད་དུ་འགྱུར་བར་ཤོག །ལུས་ཅན་
ཐམས་ཅད་རིག་པ་དང་། །རྐང་པར་ལྡན་པ་ཉིད་དུ་ཤོག །ལུས་ཅན་ཁ་དོག་ལྡན་པ་
དང༌༑ ༑གཟུགས་བཟང་གཟི་བརྗིད་ཆེ་བ་དང་། །བལྟ་ན་སྡུག་ཅིང་ནད་མེད་དང་། །
སྟོབས་ཅན་ཚེ་དང་ལྡན་པར་ཤོག །ཐམས་ཅད་ཐབས་ལ་མཁས་གྱུར་ཏེ། །སྡུག་
བསྔལ་ཀུན་ལས་ཐར་བ་དང་། །དཀོན་མཆོག་གསུམ་ལ་གཞོལ་བ་དང་། །སངས་
རྒྱས་ཆོས་ནོར་ཆེ་ལྡན་ཤོག །བྱམས་དང་སྙིང་རྗེ་དགའ་བ་དང་། །ཉོན་མོངས་བཏང་
སྙོམས་གནས་པ་དང་། ། སྦྱིན་དང་ཚུལ་ཁྲིམས་བཟོད་བརྩོན་འགྲུས། །བསམ་གཏན་
ཤེས་རབ་ཀྱིས་བརྒྱན་ཅིང་། །ཚོགས་རྣམས་ཐམས་ཅད་ཡོངས་རྫོགས་ཏེ། །མཚན་
དང་དཔེ་བྱད་གསལ་བ་དང་། ། བསམ་གྱིས་མི་ཁྱབ་ས་བཅུ་དག །རྒྱུན་མི་འཆད་
པར་བགྲོད་པར་ཤོག །བདག་ཀྱང་ཡོན་ཏན་དེ་དག་དང་། །གཞན་ཀུན་གྱིས་ཀྱང་
བརྒྱན་ལྡན་ཏེ། །ཉེས་པ་ཀུན་ལས་གྲོལ་བ་དང་། །སེམས་ཅན་ཀུན་མཆོག་བྱམས་
པ་དང་། །སེམས་ཅན་ཀུན་ཡིད་རེ་བ་ཡི། །དགེ་བ་ཐམས་ཅད་རྫོགས་བགྱིད་ཅིང་། །
རྟག་ཏུ་ལུས་ཅན་ཐམས་ཅད་ཀྱི། །སྡུག་བསྔལ་སེལ་བར་བགྱིད་པར་ཤོག །འཇིག་
རྟེན་ཀུན་ན་སྐྱེ་བོ་གང་། ། སུ་དག་འཇིགས་པས་སྐྱེས་བོ་ཀུན། ། བདག་གི་མིང་ཙམ་
ཐོས་པས་ཀྱང་། །ཤིན་ཏུ་འཇིགས་པ་མེད་པར་ཤོག །
བདག་ནི་མཐོང་དང་དྲན་པ་དང་། །མིང་ཙམ་ཐོས་པས་སྐྱེ་བོ་རྣམས། །རབ་དང་
འཁྲུག་མེད་རྣལ་མ་དང༌། །རྫོགས་པའི་བྱང་ཆུབ་ངེས་པ་དང༌། ། ཚེ་རབས་ཀུན་དུ་
རྗེས་འབྲང་བའི། །མངོན་ཤེས་ལྔ་པོ་ཐོབ་པར་ཤོག །སེམས་ཅན་ཀུན་ལ་རྣམ་ཀུན་
དུ༑ ༑རྟག་ཏུ་ཕན་བདེ་བགྱིད་པར་ཤོག །འཇིག་རྟེན་ཀུན་ལ་སྐྱེ་བོ་གང་། །སྡིག་པ་
བྱེད་པར་འདོད་གྱུར་པ། ། དེ་དག་ཐམས་ཅད་གནོད་མེད་པར། །རྟག་ཏུ་ཅིག་ཅར་
- 37 -

དབུ་མ་རིན་ཆེན་ཕྲེང་བ་རྩ་འགྲེལ། རྒྱུ་
ཟློག་གྱུར་ཅིག ། ས་དང་ཆུ་དང་མེ་དང་རླུང་། །སྨན་དང་དགོན་པའི་ཤིང་བཞིན་དུ། །
རྟག་ཏུ་སངས་རྒྱས་ཐམས་ཅད་ཀྱིས། །རང་དགར་དགག་མེད་སྤྱོད་པར་ཤོག །
སེམས་ཅན་རྣམས་ལ་སྲོག་བཞིན་ཕངས། །བདག་ལས་དེ་དག་ཆེས་ཕངས་ཤོག །
བདག་ལ་དེ་དག་སྡིག་སྨིན་ཅིང་། །བདག་དགེ་མ་ལུས་དེར་སྨིན་ཤོག །ཇི་སྲིད་
སེམས་ཅན་འགའ་ཞིག་ཀྱང་། །གང་དུ་མ་གྲོལ་དེ་སྲིད་དུ། །དེ་ཕྱིར་བླ་ན་མེད་པ་ཡི།།
བྱང་ཆུབ་ཐོབ་ཀྱང་གནས་གྱུར་ཅིག །དེ་ལྟར་བརྗོད་པའི་བསོད་ནམས་གང་། །གལ་
ཏེ་དེ་ནི་གཟུགས་ཅན་གྱུར། །གང་གཱའི་བྱེ་མ་སྙེད་ཀྱི་ནི། །འཇིག་རྟེན་ཁམས་སུ་ཤོང་
མི་འགྱུར། །དེ་ནི་བཅོམ་ལྡན་འདས་ཀྱིས་གསུངས། །གཏན་ཚིགས་ཀྱང་ནི་འདི་ལ་
སྣང་༑ ༑ སེམས་ཅན་ཁམས་ནི་ཚད་མེད་ལ། །ཕན་འདོད་དེ་ནི་དེ་འདྲའོ། །དེ་ལྟར་
བདག་གིས་ཁྱོད་ལ་ནི། །མདོར་བསྡུས་ཆོས་བཤད་གང་ཡིན་དེ། །ཁྱོད་ལ་ཇི་ལྟར་
རྟག་ཏུ་སྐུ། ། ཡངས་པ་བཞིན་དུ་ཡངས་པར་མཛོད། །གང་ལ་ཆོས་དེ་ཡངས་གྱུར་པ། །
དེ་ལ་དོན་དུ་བདག་ལུས་ཕངས། ། ཕངས་ལ་ཕན་པ་བྱ་དགོས་ན། །དེ་ནི་ཆོས་ཀྱི་བྱེད་
པར་འགྱུར། །དེ་བས་ཆོས་ནི་བདག་བཞིན་བསྟེན། །ཆོས་བཞིན་དུ་ནི་བསྒྲུབ་པ་
དང་། །སྒྲུབ་པ་བཞིན་དུ་ཤེས་རབ་དང་། །ཤེས་རབ་བཞིན་དུ་མཁས་པ་བསྟེན། །
གཙང་ཞིང་བྱམས་ལ་བློ་ལྡན་པ། །ཕེབས་པས་ཕན་པ་སྨྲ་བ་ལ། །གང་ཞིག་བདག་
ངན་དོགས་བྱེད་པ། །དེ་ནི་རང་དོན་ཆུད་ཀྱང་གསོན། །གཙང་ཞིང་བྱམས་ལ་བློ་
ལྡན་པ། །སྤོབས་ལ་ཕན་པར་སྨྲ་བ་ལ། །བདག་ནི་མགོན་དང་བཅས་འགྱུར་ཞེས། །
མི་དབང་བདག་ཐུལ་ཐུགས་དམ་མཛོད། །དགེ་བའི་བཤེས་གཉེན་དེ་དག་གི །མཚན་
ཉིད་མདོར་བསྡུས་མཁྱེན་པར་མཛོད། །ཆོག་ཤེས་སྙིང་རྗེ་ཚུལ་ཁྲིམས་ལྡན། །ཉོན་
མོངས་སེལ་བའི་ཤེས་རབ་ཅན། །དེ་དག་གིས་ནི་ཁྱོད་བསྟེན་ན། །ཁྱོད་ཀྱིས་མཁྱེན་
གྱི་གུས་པར་མཛོད། །ལུགས་ནི་ཕུན་སུམ་ཚོགས་པ་འདིས། །གྲུབ་པ་ཡི་ནི་མཆོག་
ཐོབ་འགྱུར། ། བདེན་དང་སེམས་ཅན་འཇམ་སྨྲ་ཞིང་། །བདེ་བའི་ངང་ཚུལ་བསྙེན་
དཀའ་བ། །ཚུལ་ལྡན་ཁྱད་དུ་གསོད་མི་འདོད། །རང་དབང་ལེགས་པར་སྨྲ་བར་
- 38 -

རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ། །
མཛོད། །ལེགས་བཏུལ་བག་ལ་ཉལ་གཏོང་དང་། །བརྗིད་བག་ལྡན་ཞིང་སེམས་
ཞི་བ། །རྒོད་པ་མེད་ཅིང་མཐའ་མི་རིང་། །གཡོ་བ་མེད་དང་ངེས་པར་མཛོད། །ཟླ་
བ་ཉ་བཞིན་ངེས་པ་དང་། །སྟོན་གྱི་ཉ་བཞིན་གཟི་བརྗིད་དང་། ། རྒྱ་མཚོ་བཞིན་དུ་
ཟབ་པ་དང་། །རི་རབ་བཞིན་དུ་ཆེས་བརྟན་མཛོད། །ཉེས་པ་ཀུན་ལས་རྣམ་གྲོལ་
ཞིང་༑ ༑ཡོན་ཏན་ཀུན་གྱིས་བརྒྱན་གྱུར་ཏེ། །སེམས་ཅན་ཀུན་གྱི་ཉེར་འཚོ་དང་། །
ཐམས་ཅད་མཁྱེན་པ་ཉིད་དུ་མཛོད། །ཆོས་འདི་རྒྱལ་པོ་འབའ་ཞིག་ལ། །བསྟན་པ་
ཁོ་ནར་མ་བས་ཀྱི། །སེམས་ཅན་གཞན་ལའང་ཅི་རིགས་པར། །ཡིན་པར་འདོད་
པས་བསྟན་པ་ལགས། །བདག་དང་གཞན་རྣམས་ཡང་དག་པར། །རྫོགས་པའི་བྱང་
ཆུབ་བསྒྲུབ་བགྱི་སླད། །རྒྱལ་པོ་གཏམ་དུ་བྱ་བ་འདི། །གདུགས་རེ་ཞིང་ཡང་བསམ་
ཚུལ་ཁྲིམས་སྐྱེ་བོ་བླ་མ་མཆོག་བཀུར་བཟོད་དང་དེ་བཞིན་ཕྲག་དོག་
པའི་རིགས། །
མེད། །སེར་སྣ་དང་བྲལ་རེ་བ་མེད་པར་བྱས་ནས་གཞན་དོན་ནོར་ཅན་དང་། །
ཕོངས་པར་གྱུར་ལ་ཕན་བྱེད་མཆོག་དང་མཆོག་མིན་ཡོངས་གཟུང་དོར་བ་དང་
དམ་ཆོས་ཡོངས་གཟུང་བྱང་ཆུབ་ཕྱིར་དོན་གཉེར་བ་རྣམས་ཀྱིས་རྟག་ཏུ་བྱ། །རྒྱལ་
པོ་ལ་གཏམ་བྱ་བ་རིན་པོ་ཆེའི་ཕྲེང་བ་ཞེས་བྱ་བ། སློབ་དཔོན་ཆེན་པོ་འཕགས་པ་ཀླུ་
སྒྲུབ་ཀྱིས་མཛད་པ་རྫོགས་སོ།། །།
= 39 -

དབུ་མ་རིན་ཆེན་ཕྲེང་བ་རྩ་འགྲེལ། །
༄༅། །རིན་པོ་ཆེའི་ཕྲེང་བའི་རྒྱ་ཆེར་ ལ་ པ་དག་དང་
བཤད་པ།
རྒྱ་གར་སྐད་དུ། རཏྟཱ་ལི་ཊཱི་ཀཱ། བོད་སྐད་དུ། རིན་པོ་ཆེའི་ཕྲེང་བའི་རྒྱ་ཆེར་བཤད་
པ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །བསྐལ་
བ་བྱེ་བ་བརྒྱ་ཕྲག་དག །གང་ཞིག་མཐོང་བ་རྙེད་དཀའ་བ། །དོན་རྣམས་ཀུན་ལ་
ཐོགས་མེད་ཐུགས། །ཐུབ་པ་ཆེ་ལ་ཕྱག་འཚལ་ནས། །བདག་ནི་བསོད་ནམས་
འདོད་པ་ཡིས༑ ༑རིན་ཆེན་ཆོས་ཀྱི་ཕྲེང་བ་གང་། །བདེན་པ་གཟིགས་པས་མཛད་
པ་དེའི། །དོན་ནི་གཏན་ལ་དབབ་པར་བྱ། །བསྡུས་ལ་དགའ་བའི་སེམས་ཅན་གྱི། །
དོན་ཕྱིར་བདག་ཉིད་ཆེན་པོ་ཡིས། །ཟབ་ཅིང་རྒྱ་ཆེའི་མདོ་རྣམས་ཀྱི། །དོན་ནི་ཡང་
དག་བསྡུས་ཏེ་བསྟན། །དེ་ལ་འདིར་བཙུན་པ་འཕགས་པ་ཀླུ་སྒྲུབ་འཇིག་རྟེན་མཐའ་
དག་ལ་ཕན་པར་བཞེད་པས་རྒྱལ་པོ་བདེ་སྤྱོད་ཀྱི་དབང་དུ་མཛད་ནས་དམ་པའི་
ཆོས་རིན་པོ་ཆེའི་ཕྲེང་བ་དགོད་པའི་ངེས་པ་མཛད་དེ་དམ་པའི་སྤྱོད་པ་དང་མཐུན་
པར། 
ཉེས་པ་ཀུན་ལས་ཞེས་བྱ་བ་ལ་སོགས་པས་རྗེ་བཙུན་སངས་རྒྱས་བཅོམ་ལྡན་
འདས་ཡོན་ཏན་བརྗོད་པ་སྔོན་དུ་འགྲོ་བའི་ཕྱག་འཚལ་བ་དང་དགོས་པ་དང་བཅས་
པ་རྩོམ་མོ། །
འདི་ལ་དགོས་པ་གང་ཞིག་ཡིན་ཞེ་ན། བཅོམ་ལྡན་འདས་ཡོན་ཏན་ཚད་མེད་པ་ལ་
ཡོན་ཏན་བརྗོད་པ་སྔོན་དུ་འགྲོ་བའི་ཕྱག་བྱས་པའི་རྒྱུས་བསོད་ནམས་ཤིན་ཏུ་རྒྱ་
ཆེན་པོར་འགྱུར་ལ་དེས་ན་བརྗོད་པར་འདོད་པའི་དོན་སྒྲུབ་པ་འབད་མི་དགོས་པར་
འགྲུབ་པར་འགྱུར་ཏེ། རེ་ཞིག་འདི་ནི་གཅིག་ཡིན་ནོ། །འདི་ན་ཉན་པའི་སྐྱེ་བོ་ཡང་
རྣམ་པ་གཉིས་དམིགས་ཏེ། དེ་ལ་དད་པས་རྗེས་སུ་འབྲང་བ་རྣམས་ནི་ཡོན་ཏན་
བརྗོད་པ་སྔོན་དུ་འགྲོ་བའི་ཕྱག་འཚལ་བ་དམིགས་ནས་འདི་ནི་བདེ་བར་གཤེགས་
པས་བྱས་སོ་ཞེས་དད་པ་ཁོ་ནས་འདི་ཉན་པ་ལ་སོགས་པ་ལ་འཇུག་གོ །ཆོས་ཀྱི་
རྗེས་སུ་འབྲང་བ་སྟོན་པ་གྲགས་པ་གང་དག་ཡིན་པ་དེ་དག་ཀྱང་ཕྱག་འཚལ་བ་
= 40 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཁྱད་པར་དང་བཅས་པ་དམིགས་འདི་སྙམ་དུ་སེམས་ཏེ། གཞན་ལ་ཁྱད་པར་འདི་
མི་སྲིད་པའི་ཕྱིར་འདི་ནི་འཇིག་རྟེན་མཐའ་དག་གི་སྒྲོན་མ་ལ་ཕྱག་འཚལ་བ་ཡིན་ནོ་
སྙམ་མོ། །དེ་ལྟར་ངེས་པའི་ཡིད་ཅན་རྣམས་ལ་རབ་ཏུ་དགའ་བ་སྐྱེ་ཞིང་ཚིག་དེ་ལྟ་
བུ་ལ་མཁས་པ་རྣམས་འདི་སྙམ་དུ་སེམས་ཏེ། རེ་ཞིག་དད་པ་ཅན་གཞན་ཡང་གསུམ་
ལ་སྐྱབས་སུ་འགྲོ་བ་ཉམས་པའི་འཇིགས་པས་གཞན་དག་ལ་ཕྱག་འཚལ་བའི་དལ་
བ་མི་བྱེད་ན་འཕགས་པ་ཀླུ་སྒྲུབ་བདེན་པ་གཟིགས་པ་མི་ཕྱེད་པའི་དད་པ་བརྙེས་པ་
ལྟ་སྨོས་ཀྱང་ཅི་དགོས། དེ་ལྟ་བུ་འདི་ནི་མུ་སྟེགས་ཅན་གྱི་གཞུང་ལུགས་ཀྱིས་ཀུན་
བརྟགས་པའི་ཆོས་ཕན་ཚུན་འགལ་བ་མི་གསུང་སྟེ། དེ་སྐད་དུ་མཇུག་ཐོགས་ནས།
གཅིག་ཏུ་དགེ་བའི་ཆོས་བཤད་དེ་ཞེས་འཆད་པར་འགྱུར་རོ། །དེ་ལྟ་བས་ན་འདི་ནི་
གདོན་མི་ཟ་བར་སྐྱེས་བུའི་དོན་མཆོག་ཐོབ་པ་དང་མཐུན་པ་ཡིན་ནོ་སྙམ་མོ། །དེ་
ནས་འདི་ཉན་པ་ལ་སོགས་པ་ལ་འཇུག་པར་འགྱུར་རོ། །རྟོག་པ་སྔོན་དུ་གཏོང་བ་
སྟོན་པར་མ་གྲགས་པ་གང་དག་ཡིན་པ་དེ་དག་ཀྱང་ཕྱག་འཚལ་པ་ལ་ཡོན་ཏན་
བསྙད་པ་ཐོས་ནས་ངོ་མཚར་དང་མཐུན་པར་སད་པས་དཔྱོད་པའམ་ཉན་པར་བྱེད་
དོ༑ ༑དེ་ནས་ནི་དེ་དག་གིས་འདིའི་དོན་བཟང་པོ་དམིགས་ནས་འདི་ལྟ་བུའི་དོན་
ལེགས་པར་གསུངས་པ་ནི་དེས་གསུངས་སོ་ཞེས་སངས་རྒྱས་བཅོམ་ལྡན་འདས་ལ་
དད་པ་ཐོབ་ནས་སྟོན་པ་ཉིད་དུ་ཁས་ལེན་པས་དེ་དག་ལ་སྟོན་པ་རབ་ཏུ་གྲུབ་པར་
བྱ་བའི་ཕྱིར་རོ། །
དེ་ལྟར་ན་ཡོན་ཏན་བརྗོད་པ་སྔོན་དུ་འགྲོ་བའི་ཕྱག་འཚལ་བ་འདི་ནི་དེ་གཉི་ག་ལ་
དགོས་པ་དང་བཅས་པ་ཡིན་པའི་ཕྱིར་བྱས་ཏེ། དམ་པ་རྣམས་ཀྱང་དེ་ཁོ་ན་ལྟར་
ཞུགས་སོ་ཞེས་བརྗོད་པར་བྱའོ། ། ད་ནི་ཇི་ལྟར་ནུས་པ་བཞིན་དོན་དགྲོལ་བར་བྱ་
སྟེ། དེ་ལ་ཉེས་པ་ནི་ཡོན་ཏན་གྱི་མི་མཐུན་པའི་ཕྱོགས་སུ་གྱུར་པ་འདོད་ཆགས་ལ་
སོགས་པ་ལ་བྱ་སྟེ། ལུས་དང་སེམས་ཀྱི་རྒྱུད་མ་རུང་པར་བྱེད་པས་སོ། །ཀུན་ཞེས་
པའི་སྒྲ་ནི་བརྗོད་པར་འདོད་པའི་དབང་གིས་མཐའ་དག་ལ་བྱའོ། ། དེ་དག་ནི་ཉེས་
41

ཀ དབུ་མ་རིན་ཆེན་ཕྲེང་བ་རྩ་འགྲེལ།
པ་ཡང་ཡིན་ལ་ཀུན་ཀྱང་ཡིན་པས་དེ་ལྟ་བུའོ། །རྣམ་གྲོལ་ཞེས་པ་ནི་མི་ལྡན་པ་སྟེ་
བྲལ་བ་ཞེས་བྱ་བའི་དོན་ཏོ། །ཡོན་ཏན་ནི་ཤེས་རབ་ལ་སོགས་པ་སྟེ། ལེགས་པ་
དོན་དུ་གཉེར་བ་རྣམས་ཀྱིས་འདྲིས་པར་བྱ་ཞིང་གོམས་པར་བྱ་བ་ཡིན་པས་སོ། །
འདིར་ཡང་ཀུན་ཞེས་བྱ་བའི་སྒྲ་ནི་གོང་མ་བཞིན་དུ་ཤེས་པར་བྱའོ། །དེ་དག་གིས་
བརྒྱན་པ་པོ་ཞེས་བྱ་བ་སྤྱད་པའོ། །འདི་དག་ནི་སྐྱེས་བུ་རྣམས་ཀྱི་རྒྱན་གྱིས་འབྱོར་
པ་སྟོན་པར་བྱེད་པ་གདུ་བུ་རྒྱན་ཅན་དང་དཔུང་རྒྱན་དང་ལག་རྒྱན་ལ་སོགས་པ་ནི་
མ་ཡིན་ཏེ། དེ་སྐད་དུ་གཞན་ནས། ལྗོན་ཤིང་རྣམས་ནི་མེ་ཏོག་དག་གིས་བརྒྱན། །
ཆར་སྤྲིན་རྣམས་ནི་གློག་གི་ཕྲེང་བ་ཡིས། །མཚོ་རྣམས་བུང་བ་རྒྱགས་ལྡིང་པདྨ་
ཡིས། །ལུས་ཅན་ཁྱད་པར་ཐོབ་པའི་ཡོན་ཏན་གྱིས། ། ཞེས་བཤད་དོ། །དེ་ལྟ་ཡིན་
ན་གོ་རིམས་ཟློག་པའི་ཉེས་པར་འགྱུར་བ་མ་ཡིན་ནམ། ཉེས་པ་རྣམས་ནི་མུན་པ་ལྟ་
བུ་ཡིན་ལ། དེ་དག་ཀྱང་ཡོན་ཏན་གྱི་སྣང་བ་འབྱུང་བ་མེད་པར་རྟེན་མི་གཏོང་ངོ༌། །
དེའི་ཕྱིར་ཉེས་པ་ལས་རྣམ་པར་གྲོལ་བ་ཉིད་ཀྱིས་ཡོན་ཏན་གནས་པར་གྲུབ་ན་འདིས་
ཅི་ཞིག་བྱ་ཞེ་ན། དེ་ནི་བདེན་ན་འོན་ཀྱང་དབང་པོ་རྟུལ་པོ་བློ་ཞན་པ་ཚིག་ལྷུར་
ལེན་པ་གང་དག་ཡིན་པ་དེ་དག་གིས་ཉེས་པ་ཐམས་ཅད་ལས་རྣམ་པར་གྲོལ་བ་ཉིད་
ནི་ཉེས་པ་ལས་རྣམ་པར་གྲོལ་བ་འབའ་ཞིག་ཡིན་པར་རྟོགས་ཀྱི། ཤུགས་ཀྱིས་
འཕངས་པའི་དོན་ནི་མ་ཡིན་པས་དེ་དག་གིས་གསལ་བར་རྟོགས་པར་བྱ་བའི་ཕྱིར་
ཡང་དབང་པོ་རྣོན་པོ་མགོ་སྨོས་པས་གོ་བ་དེ་དག་ལ་ཡང་དེ་སྐད་དུ་བརྗོད་པར་བྱ་
སྟེ། རེ་ཞིག་སྲིད་པ་ཙམ་དུ་བྱ་ན་ཉེས་པ་ཐམས་ཅད་དང་བྲལ་ལ་ཡོན་ཏན་ཐམས་
ཅད་ཀྱིས་བརྒྱན་པ་མ་ཡིན་པ་ཡང་ཡོད་དེ། དཔེར་ན་ཤེལ་དང་ཨནྡ་རྙིལ་དང་མརྒཏ་
ལ་སོགས་པ་ལྟ་བུའོ། །དེ་བས་ན་ཁྱད་པར་འདི་གཉི་ག་བརྗོད་དོ། །དེ་ལྟ་བུའི་
ཐམས་ཅད་མཁྱེན་པ་གང་ཡིན་པ་དེ་ལ་བདག་ཕྱག་འཚལ་ནས་ཆོས་བཤད་དོ་ཞེས་
བྱ་བར་སྦྱར་རོ། །ཕྱག་འདི་སུ་ལ་འཚལ་བ་ཡིན་ཞེ་ན། སངས་རྒྱས་བཅོམ་ལྡན་
- 42 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
འདས་ལའོ། །དེ་ཡིན་པར་ཅི་མངོན་ཞེ་ན། །ཡོན་ཏན་ཐུན་མོང་མ་ཡིན་པ་བསྟན་
པའི་ཕྱིར་ཏེ། ས་མཐའ་དག་གི་རྒྱན་ཉེས་པ་མ་ལུས་པ་དང་བྲལ་བ་ཡོན་ཏན་གྱི་
ཚོགས་མི་གཡོ་བ་དམ་པ་མཆོག་གི་མཐར་ཕྱིན་པ་ནི་སངས་རྒྱས་བཅོམ་ལྡན་འདས་
མ་གཏོགས་པ་གཞན་ཐམས་ཅད་མཁྱེན་པར་ཡོད་པར་སྲིད་པ་མེད་དོ། །མུ་སྟེགས་
ཅན་གཞན་རྣམས་ཀྱང་རང་རང་གི་སྟོན་པ་ཡོན་ཏན་འདི་དག་དང་ལྡན་པར་སེམས་
པ་མ་ཡིན་ནམ། དེ་དག་ཡོད་ན་ཇི་ལྟར་ཁྱད་པར་ལ་གནས་ཤེ་ན་དེའི་ཕྱིར། སེམས་
ཅན་ཀུན་གྱི་གཉེན་གཅིག་པོ། །ཞེས་བྱ་བ་སྨྲས་སོ། །དེ་རྣམས་ནི་སེམས་ཅན་ལ་
གནོད་པ་བྱེད་པ་ཡིན་པར་གྲགས་ཏེ། འདི་ལྟ་སྟེ་དྲག་པོས་ནི་གྲོང་ཁྱེར་སུམ་བརྩེགས་
བསྲེགས་སོ། ། ཁྱབ་འཇུག་གིས་ནི་དམག་སྡེ་ཆན་པོ་བཅོ་བརྒྱད་རྨེག་མེད་པར་བྱས་
ཕྱོགས་ཀྱི་གོས་ཅན་རྣམས་ཀྱང་སྐྱེ་བོ་ཕྲ་མོ་རིག་པ་ཙམ་གྱིས་འཇིགས་པ་
སོ༑ ༑
རྣམས་ཀྱིས་ནམ་མཁའ་གང་བར་སེམས་ཤིང་སློབ་མ་རྣམས་གནས་ནས་ཕྱིར་འབྱུང་
བའི་ཚེ་བསླབ་པ་དབུལ་བར་སྨྲའོ། །དྲང་སྲོང་རྣམས་ཀྱང་ཡིད་ཁྲོ་བའི་མེས་བསྲེགས་
ནས་དཔུང་གི་ཚོགས་ཡན་ལག་བཞི་པ་རྒྱལ་པོ་དང་བཅས་པ་ཡང་སྐད་ཅིག་ཏུ་
དམོད་པའི་མེའི་བུད་ཤིང་དུ་བྱེད་དོ། །འོན་ཏེ་དེ་དག་གི་དེ་ནི་སེམས་ཅན་གདུལ་
བའི་ཐབས་ཡིན་ནོ་ཞེ་ན། དེ་ལྟ་ཡིན་དུ་ཟད་དེ་བརྩད་པ་མེད་དོ། །སངས་རྒྱས་ཞེས་
བྱ་བའི་སྒྲ་ནི་རིགས་མི་མཐུན་པ་ལས་ལོག་པས་དོན་དེ་ལྟ་བུ་ཁོ་ན་བརྗོད་དོ། །
བཅོམ་ལྡན་འདས་དེ་ལྟ་བུ་ལ་ཕྱག་འཚལ་ནས་ཅི་ཞིག་བྱ་ཞེ་ན། གཅིག་ཏུ་དགེ་བའི་
ཆོས་ཞེས་བྱ་བ་ལ་སོགས་པ་སྨོས་སོ། །ངན་སོང་དུ་ལྟུང་བ་ལས་འཛིན་པའི་ཕྱིར་
རམ་རྒུད་པར་ལྟུང་བ་ལས་འཛིན་པའི་ཕྱིར་ཆོས་ཏེ །ཆོས་ནི་སྦྱིན་པ་ལ་སོགས་པའི་
སེམས་པའམ་དེས་བཅུག་པ་ལུས་དང་ངག་གི་སྦྱོར་བ་ཡིན་ནོ། །ཆོས་དེ་གཅིག་ཏུ་
ཡོངས་སུ་དགེ་བ་སྟེ། ཐོག་མ་དང་། བར་དང་། ཐ་མར་དགེ་བ་ཞེས་བྱ་བའི་དོན་ཏོ། །
ཁྱད་པར་དུ་བྱ་བ་དོན་མེད་དེ་སྔར་བཤད་པའི་ཁྱད་པར་ཅན་གྱི་ཆོས་གང་ཡིན་པ་དེ་
ཇི་ལྟར་གཞན་དུ་འགྱུར་ཞེ་ན། དེ་ནི་བདེན་ན་འོན་ཀྱང་ཆོས་གང་ཡིན་པ་གདུང་བ་
- 43 -

དབུ་མ་རིན་ཆེན་ཕྲེང་བ་རྩ་འགྲེལ།
ལྔ་ལ་སོགས་པ་ལ་ཡང་ཆོས་ཀྱི་བསམ་པས་འཇུག་པར་སྣང་ངོ༌། །འོན་ཏེ་སྡུག་
བསྔལ་དང་དུ་ལེན་པ་དེ་ལས་བཟོད་པར་འགྱུར་ལ། སྦྱོར་བ་དེ་འདྲ་བ་ནི་ཉོན་
མོངས་པ་སྐྱེ་བའི་གེགས་བྱེད་པ་ཡང་ཡིན་ནོ་ཞེ་ན། དེ་ལྟར་ཡང་རིགས་པ་མ་ཡིན་
བཟོད་པའི་རྒྱུ་ནི་བྱམས་པ་དང་སྙིང་རྗེ་དག་ཡིན་ལ། ཉོན་མོངས་པ་སྐྱེ་བའི་
ཏེ། །
གཉེན་པོ་ཡང་མི་སྡུག་པ་ལ་སོགས་པ་བསྒོམ་པའི་ངོ་བོ་ཡིན་པས་སོ། །སྦྱིན་པ་ལ་
སོགས་པའི་སེམས་པ་དང་དེས་བཅུག་པའི་སྦྱོར་བའི་མཚན་ཉིད་ཀྱི་ཆོས་ཀྱང་ཐབས་
ཤེས་རབ་དང་བྲལ་བས་དུག་དང་བཅས་པའི་ཟས་བཞིན་དུ་དགེ་བ་མ་ཡིན་པར་
འགྱུར་བས་སྡུག་བསྔལ་དུ་ཡང་བྱེད་པས་དོན་དང་བཅས་པ་ཡིན་ཏེ། ཆོས་དེ་ལྟ་བུ་
བཤད་དོ་ཞེས་བྱ་བར་སྦྱར་རོ། །རྒྱལ་པོ་ཞེས་བྱ་བ་ནི་བོད་པ་སྟེ། རང་གི་འཁོར་
དང་ཡུལ་ཟིལ་གྱིས་མནན་ནས་མཆོག་ཏུ་དཔའ་བས་ན་རྒྱལ་པོའོ། །བཤད་པ་ལ་
དགོས་པ་ཅི་ཡོད་ཅེ་ན། ཆོས་འགྲུབ་ཕྱིར་ཞེས་བྱ་བ་སྨོས་ཏེ། འགྲུབ་པ་ནི་མངོན་
པར་འཕེལ་བའོ། །
ཆོས་ཀྱི་འགྲུབ་པ་ལ་དེ་སྐད་ཅེས་བྱ་སྟེ། དེ་ཡང་ཕུལ་དུ་དབྱུང་དུ་ཡོད་པ་དང་། དེ་
ལས་གཞན་པ་དང་རྣམ་པ་གཉིས་སོ། །དེ་ཡང་རྣམ་པ་གཉིས་ཏེ། མངོན་པར་མཐོ་
དེ་དག་ཁྱོད་ལ་བཤད་དོ་ཞེས་བྱ་བ་ནི་བསྟན་པར་
བ་དང་ངེས་པར་ལེགས་པའོ། །
བྱ་བའོ། །རྒྱལ་པོ་ཁོ་ན་ལ་ཅིའི་ཕྱིར་བཤད་ཅེ་ན། དམ་པའི་ཆོས་ཀྱི་སྣོད་ལ་ནི།
ཆོས་ཞེས་བྱ་བ་ལ་སོགས་པ་སྨོས་ཏེ། ནི་ཞེས་བྱ་བ་ནི་གང་གི་ཕྱིར་གྱི་དོན་ཡིན་ཏེ།
གང་དང་དེ་ནི་རྟག་ཏུ་འབྲེལ་པའི་ཕྱིར་དེའི་ཕྱིར་ཞེས་བྱ་བ་ཁོང་ནས་དབྱུང་བར་
བྱའོ༑ ༑འགྲུབ་པ་ནི་འགྲུབ་པ་སྟེ། རིག་སྔགས་དང་འབྲས་ཆན་གྲུབ་པ་བཞིན་ནོ། །
རིག་སྔགས་གྲུབ་པ་ལ་ནི་འབྲས་བུ་གྲུབ་གྲུབ་པ་ཡིན་ལ། འབྲས་ཆན་གྲུབ་པ་ལ་
ཡང་དེ་ཉིད་འབྲས་བུ་ཉིད་དུ་བརྗོད་པར་འདོད་པས་དེ་གྲུབ་གྲུབ་པ་ཞེས་བྱ་བ་མ་
ཡིན་ནམ། ཆོས་ནི་ངོ་བོ་གཅིག་པ་ཡིན་པའི་ཕྱིར་ནམ་ཡང་འགྲུབ་པའི་གྲུབ་པ་མེད་
དོ་ཞེ་ན། དེ་ནི་ཉེས་པ་མེད་དེ་ཆོས་འགྲུབ་པ་ཕུལ་དུ་དབྱུང་དུ་ཡོད་པ་དང་། དེ་ལས་
- 44

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གཞན་པ་དང་རྣམ་པ་གཉིས་སུ་གཤད་པ་ལ་རེ་ཞིག་ཕུལ་དུ་དབྱུང་དུ་ཡོད་པ་གང་
ཡིན་པ་ནི་དེ་ཉིད་འབྲས་བུ་ཉིད་དུ་བརྗོད་པར་འདོད་པས་ཉེས་པ་མེད་དོ། །འགྲུབ་
པ་དེ་ཡང་གང་ལ་ཆོས་བཤད་ན་འགྱུར་ཞེ་ན་དམ་པའི་ཆོས་ཀྱི་སྣོད་ལ་སྟེ། དམ་
པའི་ཆོས་མཉན་པ་དང་གཟུང་བ་ལ་སོགས་པའི་སྣོད་དུ་གྱུར་པ་ལའོ། །གཞན་ལ་
ནི་མི་འགྲུབ་པ་འབའ་ཞིག་ཏུ་མ་ཟད་ཀྱི་རང་གི་ངོ་བོ་ཡང་མི་འཐོབ་པོ། །དེ་ལྟ་བས་
ན་བསྡུས་པའི་དོན་ནི་འདི་ཡིན་ཏེ། དེ་གང་གི་ཕྱིར་དམ་པའི་ཆོས་ཀྱི་སྣོད་ལ་ཆོས་
བཤད་ན་འགྲུབ་པར་འགྱུར་བ་དེའི་ཕྱིར་མ་པའི་ཆོས་ཀྱི་སྣོད་ཁྱོད་ལ་ཆོས་དེ་ལྟ་བུ་
བཤད་དོ་ཞེས་བྱ་བ་ཡིན་ཏེ། དྲུག་པ་དང་བདུན་པ་དག་ཁྱད་པར་མེད་པའི་ཕྱིར་རོ། །
ཡང་ན་ཁྱོད་ལ་ཆོས་འགྲུབ་པར་བྱ་བའི་ཕྱིར་བཤད་དོ་ཞེས་བདུན་པའི་དོན་ཁོ་ན་
ཡིན་པར་ཁོང་དུ་ཆུད་པར་བྱའོ། ། ་་
གང་གིས་ཡུལ་དུ་དབྱུང་དགོས་པ་དེའི་ཚེ་ནི་མངོན་པར་མཐོ་བ་པ་འབྲས་བུའི་ངོ་བོ་
ཕུལ་དུ་དབྱུང་དུ་མེད་པ་དང་ངེས་པར་ལེགས་པ་འགྲུབ་པར་འགྱུར་ཞིང་འཐོབ་པོ་
ཆོས་བཤད་དོ་ཞེས་བཤད་པའི་ཆོས་དེ་ཡང་ལུང་གི་མཚན་
ཞེས་བརྗོད་པར་བྱའོ། །
ཉིད་དང་། རྟོགས་པའི་མཚན་ཉིད་དོ། །དེ་ལ་རྟོགས་པའི་མཚན་ཉིད་ནི། སོ་སོ་
རང་གིས་རིག་པར་བྱ་བ་སྟེ། དེ་ཡང་ལུང་གི་མཚན་ཉིད་ཀྱི་ཆོས་གོམས་པས་རྟོགས་
པར་བྱ་བ་ཡིན་པས་དེ་ཉིད་བརྗོད་པར་བྱའོ། །དེ་ཡང་རྣམ་པ་གཉིས་ཏེ་མངོན་པར་
མཐོ་བ་དང་ངེས་པར་ལེགས་པའོ། །དེ་ལ་ངེས་པར་ལེགས་པ་ནི་མཆོག་ཏུ་ཟབ་པ་
ཕྲ་བ་ཤེས་རབ་ཀྱི་སྤྱོད་ཡུལ་ཡིན་པས་དེ་དང་པོར་བསྟན་ན་སེམས་ཅན་བློ་མ་བྱང་
བ་གང་དག་ཡིན་པ་དེ་དག་གིས་གཏིང་མི་སླེབས་པས་སྤོང་བ་ལྷུར་བླངས་ནས་
མཚམས་མེད་པའི་འགྲོ་བ་དམྱལ་བ་ལ་སོགས་པར་འགྲོ་བར་འགྱུར་ཏེ། ཇི་སྐད་དུ་
འདིས་འདི་ཉིད་ལས། སྤོང་བས་མ་རུང་བདག་ཉིད་ཅན། །མནར་མེད་པར་ནི་སྤྱིའུ་
ཚུགས་འགྲོ། །ཞེས་འཆད་པར་འགྱུར་རོ། ། ཁ་ཅིག་ནི་དོན་ངེས་པར་མ་ཟིན་པས་
རང་དང་གཞན་རླག་པར་བྱེད་ཅིང་སེམས་ཅན་གྱི་འདྲོན་
ཆད་པར་ལྟ་པར་ལྟུང་སྟེ། 
-45 -

༽ དབུ་མ་རིན་ཆེན་ཕྲེང་བ་རྩ་འགྲེལ།
པོ་རབ་ཏུ་མང་པོ་དེད་ནས་འཁོར་བའི་འབྲོག་དགོན་པར་ཞུགས་ཏེ་སྡུག་བསྔལ་ལ་
གཞོལ་བར་འགྱུར་རོ། །དེ་ལྟ་ན་ནི་ཆོས་བཤད་དེ་ཞེས་སྨྲས་ནས། དེ་དག་ལ་ཆོས་
མ་ཡིན་པ་བཤད་པར་འགྱུར་རོ། །རྒྱལ་པོ་ཞེས་བཤད་པ་འདི་ཡང་སྤྱིར་བསྟན་པ་
ཡིན་ཏེ། དེ་སྐད་དུ་མ་བྱང་བ་ལ་དང་པོར་བསྟན་པ་ནི་བཟང་པོ་མ་ཡིན་ནོ་ཞེས་བྱ་
བ་ནས་དེ་བཞིན་དུ། སྟོང་པ་ཉིད་ལ་ལྟ་ཉེས་ན། ཤེས་རབ་ཆུང་ལྡན་ལུང་པར་
འགྱུར། །ཞེས་བཤད་དོ། །རྩ་བའི་ལྟུང་པའི་སྐབས་ནས་ཀྱང་། བློ་མ་སྦྱངས་པའི་
སེམས་ཅན་ལ། །སྟོང་པ་ཉིད་ནི་སྟོན་པ་དང་། །ཞེས་བཤད་དོ། །དེ་ལྟ་བུ་ལ་དགོངས་
ནས་འཕགས་པ་ཆོས་ཀྱི་གྲལ་རིམས་ཤོམ་པར་མཛད་པ་ན་སེམས་ཅན་སྣོད་དུ་གྱུར་
པ་རྣམས་ལ་ཐབས་མི་ཉམས་པར་བྱ་བའི་ཕྱིར། གང་ཞིག་ལ། དང་པོ་མངོན་པར་
མཐོ་བའི་ཆོས། །ཞེས་བྱ་བ་ལ་སོགས་པ་ཆོས་ཀྱི་གོ་རིམས་སྟོན་པར་མཛད་དོ། །
གང་ཞིག་ལ་ཞེས་པ་ནི་མངོན་པར་མཐོ་བའི་ཆོས་གང་ཞིག་ལ་གནས་ན་ཐོས་པ་དང་
བསམ་པ་ལ་སོགས་པའི་རིམ་གྱིས་དུས་ཕྱིས་ངེས་པར་ལེགས་པ་འབྱུང་བ་བསམ་
གཏན་དང་ཤེས་རབ་ཀྱི་མཚན་ཉིད་འབྱུང་ཞིང་སྲིད་པའོ། ། །དེ་མྱོས་ན་ཀ་གཏོལ་
དང་པོར་ཞེས་པ་ནི་སྟར་རོ། །མངོན་པར་མཐོ་པའི་རྒྱུ་ཡིན་པའི་ཕྱིར་མངོན་པར་
མཐོ་བ་སྟེ། རྒྱུ་ལ་འབྲས་བུ་བཏགས་པའི་ཕྱིར། དཔེར་ན་ཚེ་ནི་མར་ཡིན་ནོ། །
ཞེས་པ་ལྟ་བུའོ། །འདི་ག་ལས་ཤེ་ན། དེ་ལ་མངོན་མཐོ་བདེ་བས་ཏེ། །ཞེས་འབྱུང་
བའི་ཕྱིར་རོ། །བདེ་བ་ནི་ཆོས་ཡིན་པར་རིགས་པ་མ་ཡིན་ཏེ། དེའི་འབྲས་བུ་ཡིན་
པའི་ཕྱིར་རོ། །ངེས་པར་ལེགས་པ་ལ་དེ་བཞིན་དུ་བརྗོད་པར་བྱའོ། །ཆོས་ནི་
བཤད་པའི་མཚན་ཉིད་འཇིག་རྟེན་པའི་ཕུན་སུམ་ཚོགས་པ་ལ་གནས་པའི་བདེ་བ་
ཐོབ་པ་དང་མཐུན་པའི་སྦྱིན་པ་དང༌། ཚུལ་ཁྲིམས་ལ་སོགས་པའི་མཚན་ཉིད་དོ། །
ཆོས་རྣམ་པ་གཉི་གའི་ཡང་འབྲས་བུ་འབྲེལ་པ་མི་སླུ་བ་སྟོན་པ་ན་འབྲས་བུ་སྒྲུབ་
པར་བྱེད་པ་ཁོ་ནའི་ཆོས་སྟོན་པར་མཛད་དོ། །མངོན་པར་མཐོ་བ་དང་ངེས་པར་
ལེགས་པ་སྔར་བཤད་པའི་དགོངས་པ་ཚིགས་སུ་བཅད་པས་བཤད་པ་དེ་མ་ཤེས་
- 46 =

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པའི་ཕྱིར་གལ་ཏེ་འགའ་ཞིག་འདི་སྐད་ཅེས་ཅིའི་ཕྱིར་རིམ་པ་འདི་ལ་བརྟེན་ཞེས་སྨྲ་
ན། དེའི་ཕྱིར་རྒྱུ། གང་ཕྱིར་མངོན་པར་མཐོ་ཐོབ་ནས། །ཞེས་བྱ་བ་ལ་སོགས་པ་
སྨོས་ཏེ། རྒྱུ་གང་གི་ཕྱིར་ཐོབ་ཅིང་རྙེད་ནས་སོ། །རིམ་ནི་རིམ་པའོ། །རིམ་གྱིས་ཞེས་
བྱ་བ་ནི་རིམ་པ་ལ་བརྟེན་ནས་ཏེ། ནས་ཞེས་བྱ་བ་ནི་མི་མངོན་པར་བྱས་པའི་ལྔ་པ་
ཡིན་ནོ། ། ཡང་ན་རིམ་གྱིས་ཞེས་བྱ་བ་རིམ་པས་ཞེས་གསུམ་པའི་དོན་ཡིན་ནོ། །
འོང་བར་ནི་འོང་བར་འགྱུར་བའོ། །བཟློག་པ་ནི་སྔར་བཤད་པ་ཡིན་ནོ། །ད་ནི་
མངོན་པར་མཐོ་བ་དང་ངེས་པར་ལེགས་པ་དག་མི་ཤེས་པ་རྣམས་ལ། དེ་ལ་མངོན་
མཐོ་ཞེས་པ་སྟེ། ཞེས་བྱ་བ་ལ་སོགས་པས་བྱེ་བྲག་ཏུ་སྟོན་པར་བྱེད་དོ། །གོང་མ་
བཞིན་དུ་བདེ་བའི་རྒྱུ་ཡིན་པའི་ཕྱིར་བདེ་བ་སྟེ། མངོན་པར་མཐོ་བའི་ཆོས་གང་
ཡིན་པ་དེ་ནི་འཇིག་རྟེན་པའི་ཕུན་སུམ་ཚོགས་པའི་བདེ་བ་མཐའ་དག་འཐོབ་པ་དང་
མཐུན་པའི་ཕྱིར་བདེ་བ་ཞེས་བྱའོ། །ཐར་པ་འཐོབ་པ་མཐུན་པའི་ཆོས་ནི་ཐར་པའོ།།
འདོད་པ་ནི་བཞེད་པ་སྟེ། བདེ་བ་ལ་ཡང་དེ་བཞིན་དུ་བརྗོད་པར་བྱའོ། །དེའི་ཞེས་
བྱ་བ་ནི་བསྟན་མ་ཐག་པ་རྣམ་པ་གཉི་གའི་སྒྲུབ་པ་གང་ཡིན་པ་དེའི་མདོར་བསྡུས་
པ་དང་རྒྱས་པ་ནི་མི་མཐུན་པའི་ཕྱོགས་ཏེ་བརྗོད་པ་ཉུང་བའོ། །དད་པ་ནི་ལས་དང་
འབྲས་བུ་དང་བདེན་པ་དང་དཀོན་མཆོག་དག་ལ་མངོན་པར་ཡིད་ཆེས་པའི་རྣམ་པ་
ཅན་གྱི་སེམས་རབ་ཏུ་དང་བའོ། །དོན་ཕྱིན་ཅི་མ་ལོག་པར་རབ་ཏུ་ཤེས་པས་ན་
ཤེས་རབ་སྟེ་བློའི་ཁྱད་པར་རོ། ། སེམས་ གོ་བདུན་ཚོ་དང་ད ། བང་
དད་པ་དང་ཤེས་རབ་ལ་དེ་སྐད་ཅེས་བྱ་སྟེ། མདོར་ན་དེ་གཉིས་ཡིན་ནོ། །མདོར་
བསྡུས་ན་ཞེས་བྱ་བ་དང་། མདོར་ན་ཞེས་བྱ་བ་དག་ལ་ཁྱད་པར་ཅི་ཡོད་ནས་འདི་
ལྟར་གཉིས་སྨོས་ཤེ་ན། སྔ་མ་ནི་སྒྲུབ་པའི་ཁྱད་པར་རོ། །གཞན་ནི་དད་པ་ལ་
སོགས་པའི་ཡིན་པས་ཉེས་པ་མེད་དོ། ། ཡང་ན་སྒྲ་རྣམས་ཀྱི་དོན་དུ་མ་ཡིན་པའི་
ཕྱིར་སྔ་མ་ནི་བསྟན་པའི་ཚིག་ཡིན་ནོ། །འདི་ལྟར་དོན་གཉིས་ཀྱིས་བསྒྲུབ་པ་ཡིན་
ཞེ་ན། དད་ཅན་ཉིད་ཕྱིར་ཆོས་ལ་བརྟེན། ། ཞེས་བྱ་བ་ལ་སོགས་པ་སྨོས་ཏེ། གང་

དབུ་མ་རིན་ཆེན་ཕྲེང་བ་རྩ་འགྲེལ། ལོ་ཏོག་
ལ་དད་པ་ཡོད་པ་དེ་ནི་དད་པ་ཅན་ཡིན་ནོ། །དེའི་ངོ་བོ་ནི་དད་པ་ཅན་ཉིད་དོ། །
དེའི་ཕྱིར་དད་པ་ཅན་ལ་བརྟེན་ནས་ཞེས་བྱ་བ་རྣམ་པར་དབྱེ་བ་སྔ་མ་བཞིན་ནོ། །
རྟེན་པར་བྱེད་པ་ནི་བྱེད་པའོ། །དོན་ནི་འདི་ཡིན་ཏེ་གལ་ཏེ་ཆོས་དེ་ལ་ཡིད་ཆེས་པ་
སྐྱེས་པར་གྱུར་ན་དེའི་འོག་ཏུ་མཉན་པ་ལ་སོགས་པའི་རིམ་གྱིས་ཆོས་དེ་ལ་བརྟེན་
པར་འགྱུར་གྱི་གཞན་དུ་ནི་མ་ཡིན་ནོ། །ཤེས་རབ་ལྡན་ཕྱིར་ཞེས་བྱ་བ་ལ་ཡང་དེ་
བཞིན་དུ་བརྗོད་པར་བྱའོ། །ཡང་དག་ཅེས་བྱ་བ་ནི་ཡང་དག་པ་ཇི་ལྟ་བ་བཞིན་
དུའོ༑ ༑རིག་ཅེས་བྱ་བ་ནི་ཤེས་པའོ། །དད་པ་ཡང་བརྒྱུད་པས་ངེས་པར་ལེགས་
པའི་རྒྱུར་འགྱུར་བ་ཉིད་དེ། ཇི་སྐད་དུ་དཀོན་མཆོག་ཏ་ལ་ལ་ལས་འབྱུང་བ་ལྟ་བུ་
ཡིན་མོད་ཀྱི་འོན་ཀྱང་དེ་ཁོ་ན་ཉིད་རྟོགས་པར་བྱེད་པ་ནི་ཤེས་རབ་ཁོ་ན་ཡིན་ནོ་
སྙམ་དུ་ཐུགས་ལ་དགོངས་ནས་འདི་སྐད་དུ། དེ་གཉིས་གཙོ་བོ་ཤེས་རབ་སྟེ། ཞེས་
བྱ་བ་ལ་སོགས་པ་སྨོས་སོ། །གཙོ་བོ་ནི་གཙོ་བོ་སྟེ་གཅེས་པ་ཞེས་བྱ་བའི་ཐ་ཚིག་གོ།
འདིའི་ཞེས་བྱ་བ་ནི་བསྒྲུབ་པ་རྣམ་པ་གཉིས་ཀྱིའོ། །
སྔོན་དུ་དང་པོར་འགྲོ་ཞིང་འཇུག་པས་ན་སྔོན་དུ་འགྲོ་བའོ། །ཡིན་ཞེས་བྱ་བ་ནི་ངེས་
པར་གཟུང་བ་སྟེ། ཤེས་རབ་ཁོ་ན་ཡིན་ནོ་ཞེས་བྱ་བར་དགོངས་པའི་ཕྱིར་རོ། །དེ་
བཞིན་དུ་གཉིས་པ་ཡང་དད་པ་ཁོ་ནི་ཡིན་ནོ་ཞེས་བྱ་བ་ཡིན་ནོ། །དད་པ་ཅན་ཡང་
གང་ཞིག་ཡིན་ཞེ་ན། འདུན་དང་ཞེས་བྱ་བ་ལ་སོགས་པ་སྨོས་ཏེ། འདུན་པ་ནི་
ཆགས་པའོ། ། ཞེ་སྡང་ནི་ཀུན་ནས་མནར་སེམས་ཀྱི་བསམ་པའོ། །འཇིགས་པ་ནི་
བྱེད་པ་སྟེ་སེམས་ཀུན་ནས་འཁྲུགས་པའོ། །རྨོངས་པ་ནི་མི་ཤེས་པ་སྟེ། རིགས་པ་
དང་མི་རིགས་པ་དཔྱོད་མི་ནུས་པ་ཉིད་དོ། །གང་ཞིག་རྒྱུ་དེ་རྣམས་ཀྱིས་ཆོས་ལས་
མི་འདའ་ཞིང་མི་འདོར་བ་དེ་ནི་དད་པ་ཅན་ཡིན་ནོ་ཞེས་བྱ་བར་ཤེས་པར་བྱ་ཞིང་
ཁོང་དུ་ཆུད་པར་བྱའོ། །ངེས་པར་ལེགས་པ་ཐར་པའི་སྣོད་ནི་གཞིའོ། །མཆོག་ནི་
དམ་པའོ། །དད་པ་ཅན་གྱི་མཚན་ཉིད་བཤད་ཟིན་ཏོ། །གང་ཞིག་ལུས་ངག་ཅེས་བྱ་
བ་ལ་སོགས་པས་ནི་ཤེས་རབ་ཀྱི་མཚན་ཉིད་སྟོན་ཏོ། །ལུས་ནི་བསགས་པ་སྟེ་ལག་
- 48 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
པ་ལ་སོགས་པའི་ཚོགས་སོ། །ངག་ནི་ཚིག་གོ །ལུས་དང་ངག་དང་ཡིད་ནི་ལུས་དང་
ངག་དང་ཡིད་དོ། །དེ་དག་གིས་བྱས་པའི་ལས་ནི་ལུས་དང་ངག་དང་ཡིད་ཀྱི་ལས་
ཏེ༑ འདི་ནི་དགེ་བའོ། །འདི་ནི་མི་དགེ་བའོ། །འདི་ནི་ལུང་དུ་མ་བསྟན་པའོ་ཞེས་
ཕྱིན་ཅི་མ་ལོག་པའི་ཐབས་ཀྱིས་ཡོངས་སུ་བརྟགས་ཤིང་དཔྱད་དེ། དེ་ལ་མི་དགེ་བ་
དང་ལུང་དུ་མ་བསྟན་པ་དག་ཡོངས་སུ་ཤེས་ནས་དགེ་བ་བྱེད་པའོ། ། དེ་ཡང་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོས་པའི་ཕྱིར། བདག་
དང་གཞན་ལ་ཕན་པ་སྟེ། བདག་དང་གཞན་ནི་བདག་དང་གཞན་དག་གོ །འདི་ནི་
དེ་དག་གིའམ་དེ་དག་ལ་ཕན་པའོ་ཞེས་བྱ་བར་ཤེས་ནས་ཏེ་ཤེས་པར་བྱས་ནས་སོ།།
རྟག་ཏུ་བྱེད་པ་ཞེས་བྱ་བ་ནི་དུས་ཐམས་ཅད་དུའོ། །དེ་མཁས་པ་སྟེ་དེ་ནི་ཤེས་རབ་
དང་ལྡན་པ་ཡིན་ནོ། ། དེ་ལྟར་ཆོས་བཤད་པའི་ཕྱིར་ཅི་ལ་མ་རེག་པའི་ཆ་བ་བྱས་
ནས། ད་ནི་མི་གསོད་པ་དང་རྐུ་སྤོང་ཞེས་བྱ་བ་ལ་སོགས་པས་ཆོས་སྟོན་པར་མཛད་
དེ། གསོད་པ་ནི་སྲོག་ཆགས་གསོད་པའོ། །མི་ཞེས་བྱ་བ་ནི་གསོད་པ་མེད་པ་ཁོ་
ནའོ་ཞེས་མེད་པར་དགག་པ་ཡིན་པས་མི་གསོད་པ་ནི་སྲོག་གཅོད་པ་སྤངས་པ་ཡིན་
ནོ། །རྐུ་བ་ནི་མཐུའམ་འཇབ་བུས་གཞན་གྱི་ནོར་རང་གིར་བྱེད་པའོ། །དེ་སྤོང་བ་ནི་
བསམ་པ་ཐག་པ་ནས་ལོག་པ་སྟེ་མ་བྱིན་པར་ལེན་པ་སྤངས་པ་ཡིན་ནོ། །བདག་ལ་
ལྟོས་ནས་སྐྱེ་བོ་གཞན་ནི་གཞན་ཏེ་དེའི་ཆུང་མ་དག་གོ ། །
དེ་དག་སྤོང་བ་ནི་ཡོངས་སུ་སྤོང་བ་སྟེ། འདོད་པས་ལོག་པར་གཡེམ་པ་སྤོང་བ་ཡིན་
ནོ༑ ༑འདིས་ནི་ལུས་ཀྱི་ཉེས་པ་སྤོང་བ་བཤད་དོ། ། ལོག་དང་ཕྲ་མ་ཞེས་བྱ་བ་ལ་
སོགས་པས་ནི་ངག་གི་ཉེས་པ་སྤོང་བ་སྟོན་ཏེ། ལོག་པ་ནི་མི་བདེན་པའོ། ། ཕྲ་མ་ནི་
དབྱེན་སྨྲ་བའོ། །རྩུབ་པ་ནི་བརླང་བ་སྟེ། མི་འདོད་པའོ། །དེའི་ངོ་བོ་ནི་རྩུབ་པ་ཉིད་
དོ༑ ༑ མ་འབྲེལ་བ་ནི་ཆོས་ཀྱི་དོན་ལ་སོགས་པ་དང་མ་འབྲེལ་བ་སྟེ་ཚིག་ཀྱལ་
པའོ༑ ༑ལོག་པ་དང་། ཕྲ་མ་དང་། ཚིག་རྩུབ་པོ་དང༌། མ་འབྲེལ་བ་ནི། ལོག་དང་
ཕྲ་མ་རྩུབ་ཉིད་དང་། མ་འབྲེལ་བ་དག་གོ ། གླུ་བ་ནི་སྨྲ་བར་བྱེད་པ་སྟེ། དེ་དག་ནི་
49 -

% དབུ་མ་རིན་ཆེན་ཕྲེང་བ་རྩ་འགྲེལ། ལོ་ན་
ལོག་པར་ལྟ་བ་ལ་སོགས་པ་ཡང་ཡིན་ལ་སྨྲ་བ་ཡང་ཡིན་པས་ཞེས་ཚིག་རྣམ་པར་
སྦྱར་ནས་ཚིག་བསྡུའོ། ། དེ་དག་ཡང་དག་པར་སྡོམ་བ་ནི་སེམས་ཀྱིས་བག་བྱ་བ་སྟེ་
སྤོང་བའོ། །འདིས་ནི་ངག་གི་ཉེས་པ་སྤོང་བ་བཤད་དོ། །ཡིད་ཀྱི་ཉེས་པ་སྤོང་བའི་
དབང་ཏུ་མཛད་ནས་ཆགས་དང་ཞེས་བྱ་བ་ལ་སོགས་པ་སྨོས་ཏེ། ཆགས་པ་ནི་གཞན་
གྱི་རྙེད་པ་ལ་སྲེད་པའོ། ། གནོད་སེམས་ནི་སེམས་ཅན་ལ་རྣམ་པར་སྡང་བའོ། །
གང་ལ་འཇིག་རྟེན་ཕ་རོལ་ལ་སོགས་པ་མེད་དོ་སྙམ་པའི་བློ་ཡོད་པ་དེ་ནི་མེད་པ་
པའོ། །དེའི་ངོ་བོ་ནི་མེད་པ་པ་ཉིད་དོ། །
དེའི་ལྟ་བ་ནི་མེད་པའི་རྣམ་པ་ཅན་གྱི་མཐོང་བའོ། ། ཆགས་པ་དང་གནོད་སེམས་
དང་མེད་པ་པ་ཉིད་ཀྱི་ལྟ་བ་ནི་ཞེས་བྱ་བར་ཚིག་རྣམ་པར་སྦྱར་ནས་གཉིས་པ་ཞེས་
བྱ་བའི་ཚིག་བསྡུ་བ་ཡིན་ནོ། །དེ་རྣམས་ཡོངས་སུ་སྤོང་བ་ནི་ཀུན་ནས་སྤོང་བ་སྟེ།
ཉེས་པའི་བསམ་པ་རྣམ་པ་བཅུ་ཆར་ཡང་མི་ལེན་པའི་ཕྱིར་རོ། །འདི་དག་ཅེས་བྱ་བ་
ནི་མི་གསོད་པ་ལ་སོགས་པ་ལ་སྙེགས་སོ། །ལས་ནི་གསོད་པ་ལ་སོགས་པ་སྤོང་
པའི་མཚན་ཉིད་ཀྱིས་བྱ་བའོ། ། དེ་ཉིད་ལམ་ཡིན་ཏེ། གནས་གཞན་དུ་འགྲོ་བའི་
ཐབས་ཡིན་པའི་ཕྱིར་རོ། །དེ་དང་འདྲ་བར་ལས་ཉིད་ལམ་ཡིན་པས་ན་ལས་ཀྱི་
ལམ་མོ། །དཀར་པོ་ནི་ཉེས་པའི་དྲི་མ་དང་བྲལ་བའི་ཕྱིར་རོ། །བཅུ་ཞེས་བགྲང་བ་
ནི་བདེ་བླག་ཏུ་རྟོགས་པར་བྱ་བའི་ཕྱིར་རོ། །དེ་དག་ལས་བཟློག་ཅིང་མི་མཐུན་པ་
ནི་སྡིག་པའི་དྲི་མས་དྲི་མ་ཅན་དུ་བྱས་པ་ཡིན་པའི་ཕྱིར་ནག་པོ་བཅུའོ། །ཅི་ཆོས་དེ་
དག་ཁོ་ན་ཙམ་དུ་ཟད་དམ་ཞེ་ན། ཆང་མི་འཐུང་ཞེས་བྱ་བ་ལ་སོགས་པ་སྨོས་སོ། །
མྱོས་པར་འགྱུར་བས་ན་ཆང་སྟེ། ལུས་དང་སེམས་རང་དབང་མེད་པར་བྱེད་པའོ། །
རང་དབང་མེད་པས་ནི། མི་བྱ་བ་ཅི་ཡང་མེད་པས་མེད་པར་དགག་པའི་ཚིལ་གྱིས་
ཞེས་བྱ་བ་ནི་དགག་པ་ཡིན་ནོ། །འཐུང་བ་ནི་མིད་པའོ། །ཆང་ལ་འཐུང་བ་ནི་ཆང་
ལ་འཐུང་བ་སྟེ། དེ་ལྟ་བུ་མིད་པའོ། །དེ་བཞིན་དུ་འདིས་འཚོ་བར་བྱེད་པས་ན་འཚོ་
སྟེ་འཚོ་བ་ཉིད་འཚོ་བའོ། །འདིར་ཡང་རྒྱུ་ལ་འབྲས་བུ་བཏགས་པ་ནི་སྔ་མ་བཞིན་
- 50

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
ནོ༑ ལྟ་འཚོ་བ་བཟང་པོ་ནི་ཚུལ་འཆོས་པ་ལ་སོགས་པའི་ཉེས་པ་དང་བྲལ་བའི་ཕྱིར་
རོ༑ ༑རྣམ་པར་འཚེ་བ་ནི་རྣ་བ་དང་སྣ་གཅོད་པ་དང་རྡེག་པ་དང་། འཆིང་བ་ལ་
སོགས་པའོ། །དེ་ལྟ་བུ་མེད་པས་ན་རྣམ་པར་མི་འཚེ་བའོ། ། མི་གསོད་པ་དང་ཞེས་
བྱ་བ་ནས་བཟུང་སྟེ། རྣམ་མི་འཚེ་དང་ཞེས་བྱ་བའི་བར་འདིས་ནི་ལྡོག་པའི་མཚན་
ཉིད་ཀྱི་ཆོས་བཤད་དོ། །གུས་སྦྱིན་དང་ཞེས་བྱ་བ་ལ་སོགས་པས་ནི་འཇུག་པའི་
མཚན་ཉིད་ཀྱི་ཆོས་བཤད་དོ། །གུས་པ་ནི་བཀུར་སྟི་དང་དུས་ཇི་ལྟ་བ་བཞིན་ལ་
སོགས་པ་དང་ལྡན་པའི་ཕྱིར་ཏེ། ཇི་སྐད་དུ། དད་པའི་ཆུ་ཀླུང་དྲི་མེད་བྱས་པ་ཡིད་
ཀྱིས་ནི། །རང་གི་ལག་ནས་དུས་སུ་གཞན་ལ་གནོད་མེད་པར། །གུས་དང་བཀུར་
སྟི་ལྷུར་བླངས་སྦྱིན་པ་སྦྱིན་པ་ནི། །མཚན་ཉིད་ཀུན་རྫོགས་ཡོན་ཏན་ལྡན་ཞེས་ཐུབ་
རྣམས་གསུང་། ། ཞེས་བཤད་པ་ལྟ་བུའོ། །སེམས་པའི་ཁྱད་པར་གང་གིས་སྦྱིན་པ་
དང༌། དེས་བཅུ་པ་དོན་ཡོངས་སུ་གཏོང་བ་ནི་སྦྱིན་པའོ། །དེ་ནི་རང་གི་དོན་ལ་
སོགས་པའི་རྒྱུ་མཚན་ཏེ། དེ་ཡང་ཟང་ཟིང་དང༌། མི་འཇིགས་པ་དང༌། ཆོས་ཀྱི་བྱེ་
བྲག་གིས་རྣམ་པ་གསུམ་མོ། ། ར་ལ་ས་
དང་ཞེས་བྱ་བའི་སྒྲ་ནི་བསྡུ་བ་ཡིན་ནོ། །མཆོད་འོས་ནི་མཆོད་པར་འོས་པས་ཏེ།
སངས་རྒྱས་བཅོམ་ལྡན་འདས་ལ་སོགས་པའོ། །དེ་རྣམས་མཆོད་པ་སྟེ། དེ་ཡང་ཟང་
ཟིང་དང་། སྒྲུབ་པའི་བྱེ་བྲག་གིས་རྣམ་པ་གཉིས་སོ། །དང་ཞེས་བའི་སྒྲ་ནི་སྔ་མ་
བཞིན་ནོ། །བྱམས་པ་ནི་སེམས་ཅན་ཐམས་ཅད་ལ་ཕན་པ་ཉེ་བར་བསྒྲུབ་པའི་
བསམ་པ་འདོད་པའི་འདོད་ཆགས་དང་། ལན་དུ་ཕན་འདོགས་སུ་རེ་བ་སྤངས་
པའོ༑ །ཆོས་ནི་འཇུག་པ་དང་ལྡོག་པའི་མཚན་ཉིད་དོ། །གདུང་བ་ལྔ་ལ་སོགས་
པས་ཀྱང་ལུས་གདུང་བར་བྱེད་པའི་ཕྱིར་གཞན་ནས་ཆོས་སུ་བཤད་པ་མ་ཡིན་ནམ།
ལུས་གདུང་བྱེད་པ་འབའ་ཞིག་ལ། །ཞེས་བྱ་བ་ལ་སོགས་པ་སྨོས་ཏེ། ལུས་ནི་ཁོག་
པའོ། །གདུང་བ་ནི་གདུང་བར་བྱེད་པ་སྟེ། གནོད་པར་བྱེད་པ་ཞེས་བྱ་བའི་ཐ་ཚིག་
གོ །ཡང་དག་པའི་ཐབས་དང་བྲལ་བ་དེ་འབའ་ཞིག་ལ་ནི་ཆོས་མེད་ཅིང་ཡོད་པ་མ་
-51 -

དབུ་མ་རིན་ཆེན་ཕྲེང་བ་རྩ་འགྲེལ། ལོ་ལྔ་
ཡིན་ཏེ། འདི་ལྟར་ལུས་གདུང་བ་དེ་ནི་འབའ་ཞིག་པས་ནི་གཞན་ལ་གནོད་པ་སྟེ་
གནོད་པར་བྱེད་པ་སྤོང་བར་བྱེད་ཅིང་ལྡོག་པ་ཡང་མེད་ལ། གཞན་དག་ལ་ཕན་
འདོགས་པ་སྟེ། ཟང་ཟིང་དང་མི་འཇིགས་པ་དང༌། ཆོས་ཀྱི་སྦྱིན་པའི་བྱེ་བྲག་གིས་
ཕན་པ་ཉེ་བར་བསྒྲུབ་པ་ཡང་ཡོད་པ་མ་ཡིན་པས་གཉི་གའི་མཚན་ཉིད་ཀྱི་ཆོས་ནི་
ཁོ་བོས་གཉིས་ཀྱི་མཚན་ཉིད་ཅན་བཤད་པ་གང་ཡིན་པ་འདི་ཁོ་ན་ཡིན་ནོ། །གང་
ཞིག་མི་ཤེས་པས་ཆོས་འདི་ལ་མ་གུས་ཏེ། ལམ་ངན་པའི་རྗེས་སུ་འགྲོ་ཞིང་མུ་
སྟེགས་ཅན་གྱི་ཆོས་ཀྱི་ལམ་ལུས་ལ་གནོད་པ་བྱེད་པའི་མཚན་ཉིད་དུ་འགྲོ་བ་
འཁོར་བ་པ་དེ་ནི་ཤིན་ཏུ་ཡུན་རིང་པོར་སྡུག་བསྔལ་གྱི་སྣོད་ཡིན་ནོ་ཞེས་བསྟན་པའི་
ཕྱིར། སྦྱིན་དང་ཞེས་བྱ་བ་ལ་སོགས་པ་སྨོས་ཏེ། སྦྱིན་པའི་མཚན་ཉིད་བཤད་ཟིན་
ཏོ༑ ། ལུས་དང་སེམས་བསིལ་བར་བྱེད་པའི་ཕྱིར་སྤོང་བ་བདུན་གྱི་མཚན་ཉིད་ཀྱི་
དོན་ནི་ཚུལ་ཁྲིམས་སོ། །བརྣབ་སེམས་མེད་པ་ལ་སོགས་པ་ནི་འདི་ཉིད་དུ་འདུས་
ཏེ། གང་ཞིག་མ་བྱིན་པར་ལེན་པ་སྤངས་པ་དེ་ཇི་ལྟར་བརྣབ་སེམས་སྐྱེད་པར་
འགྱུར། གསོད་པ་སྤངས་པ་ཡང་ཇི་ལྟར་གནོད་སེམས་སྐྱེད་པར་འགྱུར། ཡང་དག་
པའི་ལྟ་བ་ཅན་ནི་ཚུལ་ཁྲིམས་ཀྱིས་བརྒྱན་པ་ཡིན་པས་ལོག་པར་ལྟ་བ་སྤངས་པ་
ཡིན་ནོ། །བཅུ་པ་སྤངས་པར་གསུངས་པ་ནི། སེམས་ཅན་བླུན་པོས་ཁོང་དུ་ཆུད་
པར་བྱ་བའི་དོན་དུ་ཟད་དོ། །བཟོད་པ་ནི་ཁྲོ་བ་བཟོད་པའོ། །བཟོད་པ་དེ་ཡང་ཐེག་
པ་ཆེན་པོས་འགྲོ་བའི་འཕགས་པ་རྣམས་ཀྱི་རྣམ་པ་གསུམ་དུ་འགྱུར་ཏེ། སྒྲའི་རྗེས་
སུ་འགྲོ་བ་ནི་ས་ལྔ་པའོ། །རྗེས་སུ་མཐུན་པ་ནི་ས་གཉིས་པ་ལའོ། ། མི་སྐྱེ་བའི་ཆོས་
ལ་བཟོད་པ་ཐོབ་པ་ནི་ས་བརྒྱད་པ་ལའོ། ། ག་ད
ཡང་རྣམ་པ་གསུམ་སྟེ། སྡུག་བསྔལ་དང་དུ་ལེན་པའི་བཟོད་པ་དང༌། གནོད་པ་བྱས་
པ་ལ་ཇི་མི་སྙམ་པའི་བཟོད་པ་དང༌། ཆོས་ལ་ངེས་པར་རྟོགས་པའི་བཟོད་པའོ། །
སྦྱིན་པ་དང་ཚུལ་ཁྲིམས་དང་བཟོད་པ་དག་སྟེ། དང་ཞེས་བྱ་བའི་དོན་ནི་པ་གཉིས་
པ་ཡིན་པས་བ་གཉིས་པའི་ཚིག་བསྡུ་བ་ཡིན་ནོ། །དེ་དག་གི་མཚན་ཉིད་གསལ་བ་
- 52

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ནི་ཤིན་ཏུ་གསལ་ཞིང་ཐིབས་པོ་མ་ཡིན་པའོ། །དམ་པ་བཅོམ་ལྡན་འདས་དང་བྱང་
ཆུབ་སེམས་དཔའ་རྣམས་ཀྱི་ཆོས་ནི་དམ་པའི་ཆོས་སོ། །ཡང་ན་ཉེས་པ་ཐམས་ཅད་
དང་བྲལ་བའི་ཕྱིར་བཟང་པོ་ཡིན་ནོ། །འདི་ནི་ལམ་ཡང་ཡིན་ལ་ཆེན་པོ་ཡང་ཡིན་
པས་ན་ལམ་པོ་ཆེའོ། ། གང་གིས་འདི་ཆེན་པོ་ཉིད་ཡིན་ཞེ་ན། གྲངས་ལས་འདས་
པའི་རྒྱལ་བ་རྣམས་གཤེགས་ཤིང་རྗེས་སུ་གཤེགས་པའི་ཕྱིར་རོ། །ཡང་ན་ཆེན་པོ་
བཅོམ་ལྡན་འདས་རྣམས་ཀྱི་ལམ་ཡིན་ལ། དེ་དག་གི་ཚུལ་ཁྲིམས་ལ་སོགས་པའི་
ཡོན་ཏན་ཆེ་བའི་ཕྱིར་ཆེ་བ་ཉིད་དོ། །དམ་པའི་ཆོས་ཉིད་ལམ་པོ་ཆེ་ཡིན་ནོ། ། འདི་
ལ་ལམ་དང་ཆོས་མཐུན་པ་ཉིད་གང་ཡིན་ཞེ་ན། བརྗོད་པར་འདོད་པའི་ཐམས་ཅད་
མཁྱེན་པའི་གྲོང་ཁྱེར་དུ་ཕྱིན་པའི་རྒྱུ་མཚན་ཉིད་ཡིན་པའོ། །གང་ཞིག་གཏི་མུག་
པས་དམ་པའི་ཆོས་ཀྱི་ལམ་པོ་ཆེ་དེ་ལྟ་བུ་ལ་མ་གུས་ཤིང་ཁྱད་དུ་བསད་དེ་བརྙས་
པའི་བསམ་པས་འདི་ནི་ཆོས་མ་ཡིན་ནོ་ཞེས་ཡོངས་སུ་བོར་ནས་འགྲོ་ཞིང་འགྲོ་བར་
བྱེད་པའོ། །གང་དག་ཏུ་ཞེ་ན། གནག་གི་ལམ་ལྟ་བུའི་ལམ་གོལ་བ་དག་ཏུའོ། །
གནག་རྣམས་ཀྱི་ལམ་སྟེ་ལམ་གོལ་བའི་ངོ་བོ་དག་གོ །དེ་དག་ཏུ་སྟེ་འདི་སྐད་དུ་
བཤད་པ་ཡིན་ནོ། ། དེའི་
དཔེར་ན་གནག་གི་ཁྱུ་ནས་གནག་གཙོ་བོ་ལམ་གོལ་བ་གང་དུ་འགྲོ་བ་དེར་གཞན་
དག་ཀྱང་རུང་བ་དང་ཡང་བ་ཡོངས་སུ་མི་ཤེས་པས་འགྲོ་བར་བྱེད་པ་དེ་བཞིན་དུ་མུ་
སྟེགས་ཅན་ཕྱུགས་འདི་དག་ཀྱང་། ཆོས་ཀྱི་ལམ་ལ་མ་གུས་ནས་ཆོས་མ་ཡིན་པའི་
ལམ་ལམ་གོལ་བའི་ངོ་བོ་ལུས་གདུང་བ་ལ་སོགས་པའི་མཚན་ཉིད་དུ་འཁོར་བའི་
སྡུག་བསྔལ་ལས་ཐར་པའི་བསམ་པས་འགྲོའོ་ཞེས་བྱ་བ་ཡིན་ནོ། ། དེ་གང་དུ་འཇུག་
ཅིང་། གནས་གང་དུ་འགྲོ་ཞེ་ན། འཁོར་བའི་འབྲོག་དགོན་པར་རོ། །འཁོར་བ་ནི་
འཁོར་བར་འགྱུར་བ་སྟེ། ཕུང་པོའི་ཚོགས་འགྲོ་བ་གཞན་ནས་འགྲོ་བ་གཞན་དུ་
ཕྱིན་པའོ། །འཁོར་བ་ཞེས་བྱ་བ་དེ་ལས་གཞན་ནི་ཡོད་པ་མ་ཡིན་གྱི། ཕུང་པོ་དེ་
དག་ཉིད་འཁོར་བས་ན་དེ་སྐད་ཅེས་བྱ་སྟེ། དཔེར་ན་བྱ་རོག་གི་ནག་པོ་དང་། ཆུ་
- 53 -

) དབུ་མ་རིན་ཆེན་ཕྲེང་བ་རྩ་འགྲེལ། ཡི་གེ
སྐྱར་གྱི་དཀར་པོ་ཞེས་བྱ་བ་ལྟ་བུའོ། །དེ་ཉིད་འབྲོག་ཡིན་ཏེ། བྱ་དང་། རི་དྭགས་
དང༌། རྩྭ་དང་ཤིང་གིས་གང་ཞིང་སྐྱེས་བུ་དམ་པས་སྤངས་པའི་ཡུལ་ལ་ནི་འབྲོག་
ཅེས་བྱའོ། ། དེ་ཡང་མི་དགེ་བའི་གྲོགས་པོ་བྱ་དང་། རི་དྭགས་དང༌། རྩྭ་དང༌། ཤིང་
ལྟ་བུས་གང་ཞིང་དགེ་བའི་བཤེས་གཉེན་དང་བྲལ་བ་ཡིན་ནོ། །འབྲོག་དེ་ནི་སེམས་
ཅན་དམྱལ་བ་ལ་སོགས་པའི་སྡུག་བསྔལ་མང་བའི་ཕྱིར་མི་བཟད་ཅིང་བགྲོད་དཀའ་
བ་ཡིན་ནོ། །མཐའ་ཡས་སྐྱེ་བོའི་ཤིང་ཅན་དུ། །ཞེས་བྱ་བ་ནི་ཆོས་མཐུན་པ་སྟོན་པ་
ཡིན་ནོ། །དེ་དག་ནི་སྐྱེ་བོ་ཡང་ཡིན་ལ་མཐའ་ཡས་པ་ཡང་ཡིན་པས་ཞེས་ཚིག་བསྡུ་
སྟེ། གྲངས་དང་ཚད་དག་གིས་མཐའ་མི་ཟིན་པས་མཐའ་ཡས་པའོ། །གང་ལ་ཤིང་
དེ་དག་ཉིད་ཡོད་པ་དེ་ལ་དེ་སྐད་ཅེས་བྱའོ། །དམ་པའི་ཆོས་དང་བྲལ་ཞིང་ལྟ་བ་
ངན་པའི་ཐིབས་པོར་ལྷུང་བ་དེ་གང་དག་དང་གནས་པར་གྱུར་པ་དེ་དག་ནི་ཤིང་ལྟ་
བུ་ཡིན་ཏེ། དམ་པའི་ཆོས་སེམས་པ་དང་བྲལ་བས་ན་དེ་སྐད་ཅེས་བྱའོ། །འདོད་
ཆགས་ལ་སོགས་པ་ནི་ལུས་དང་སེམས་ཀྱི་རྒྱུད་ཉོན་མོངས་པར་བྱེད་པས་ན་ཉོན་
མོངས་ཞེས་བྱའོ། ། ན་ཚོད་
དེ་དག་ཉིད་གནོད་པར་བྱེད་པའི་ཕྱིར་གདུག་པའོ། །དེ་དག་གི་ལུས་འཁྱུད་པ་ནི་
འཁྱུད་པའི་ལུས་ཏེ། ཉོན་མོངས་དང་ཉེ་བའི་ཉོན་མོངས་པར་རང་དབང་མེད་པས་
ཤིན་ཏུ་ཡུན་རིང་དུ་ཞེས་བྱ་བ་མཐའ་མེད་པར་འཇུག་པར་འགྱུར་ཞིང་། རབ་ཏུ་
འཇུག་པར་འགྱུར་རོ་ཞེས་བྱ་བའི་དོན་ཏོ། །མི་གསོད་པ་དང་ཞེས་བྱ་བ་ནས། བྱམས་
པ་ཞེས་བྱ་བའི་བར་ལྡོག་པ་དང་འཇུག་པའི་མཚན་ཉིད་ཅན་གྱི་ཆོས་མདོར་བཤད་
པ་གང་ཡིན་པ་དེའི་མི་མཐུན་པ་ནི་ཕྱོགས་གསོད་པ་ལ་སོགས་པ་གང་དག་ཡིན་པ་
དེ་དག་གི་རྣམ་པར་སྨིན་པ་ནི་མི་འདོད་པ་ཡིན་པའི་ཕྱིར་དེ་དག་དང་འདྲ་བ་རྣམས་
བསྟན་ན་དེ་རྣམས་རྒྱས་པར་བསྟན་པར་འགྱུར་པས་དང་པོར་གསོད་པ་ཡིས་ནི་
ཞེས་བྱ་བ་ལ་སོགས་པས་རྒྱུ་མཐུན་པའི་འབྲས་བུ་རྒྱུ་དང་འདྲ་བ་སྟོན་པར་མཛད་དེ།
བཤད་པའི་མཚན་ཉིད་ཅན་གྱིས་གསོད་པས་སོ། །འདི་ལ་ཚེ་ཐུང་བ་ཡོད་པས་ན་ཚེ་
- 54 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
ཐུང་བ་སྟེ། འཇིག་རྟེན་གྱི་ཁམས་གང་དུ་ཚེ་ཇི་སྲིད་བར་གསུངས་པ་དེ་སྲིད་དུ་
ཐམས་ཅད་མི་འཐོབ་པའོ། །ཅིའི་ཕྱིར་ཞེ་ན། ཇི་ཙམ་དུ་འདིས་གཞན་གྱི་སྲོག་
གཅོད་པ་དེ་ཙམ་དུ་གཞན་དག་གིས་སྲོག་གཅོད་པར་འགྱུར་རོ། །དེ་ལ་མཚོན་ལ་
སོགས་པས་གཅོད་ཅིང་ལུས་ལ་གནོད་པ་སྟེ་གནོད་པ་ཡང་ཡིན་ལ་མང་པོ་ཡང་ཡིན་
ཞེས་བྱ་བར་ཚིག་བསྡུའོ། ། རྐུ་བ་ནི་མ་བྱིན་པར་ལེན་པ་སྟེ། དེ་ཀུན་དུ་བསྟེན་ནས་
ལོངས་སྤྱོད་ཀྱིས་ཕོངས་སོ། །སྤྱད་པར་བྱ་བས་ན་ལོངས་སྤྱོད་དེ། ནོར་དང་འབྲུ་ལ་
སོགས་པའོ། །དེ་རྣམས་ཀྱིས་ཕོངས་པ་ནི་བྲེལ་བ་དང་ཉམས་པའོ། །དེ་འདི་ལ་
ཡོད་པས་ན་ལྡན་པའི་དོན་ཡིན་ནོ། །གཞན་གྱི་ཆུང་མ་འཕྲོག་པས་ན་བྱི་བོ་བྱེད་
པའོ། །དགྲ་དང་བཅས་པར་འདུག་པས་ན་དགྲ་དང་བཅས་པ་སྟེ། གང་གིས་དེའི་
ཆུང་མ་རང་གིར་བྱས་པ་དེ་ལ་མི་མཐུན་པར་སྤྱོད་པས་ན་དགྲ་སྟེ། ཇི་ལྟར་འདིས་
གཞན་ལ་དགྲ་ཉིད་བྱས་པ་དེ་བཞིན་དུ་འདི་ལ་ཡང་འབྱུང་བས་རྒྱུ་དང་འདྲ་བའི་
འབྲས་བུ་ཡིན་ནོ། ། 52:1:|: :འི། །
དེ་ལྟར་ལུས་ཀྱི་ཉེས་པའི་རྒྱུ་མཐུན་པའི་འབྲས་བུ་བཤད་ནས། བརྫུན་དུ་སྨྲ་བས་
སྐུར་པ་སྟེ། ། ཞེས་བྱ་བ་ལ་སོགས་པས་ངག་གི་སྟོན་ཏེ། སྐུར་པ་ནི་ཡང་དག་པའི་
དོན་རྗོད་པ་ཆུད་གསོན་པའོ། །གང་གིས་དེར་འགྱུར་ཞེ་ན་བརྫུན་དུ་སྨྲ་བ་སྟེ། འདུ་
ཤེས་གཞན་དུ་བསྒྱུར་བའི་ཚིག་གིས་དོན་གོ་བ་ལ་བརྫུན་སྨྲ་བས་སོ། ། ཕྲ་མས་ནི་
གཞན་དབྱེ་བའི་ཕྱིར་ཉོན་མོངས་པ་ཅན་གྱི་ཚིག་སྨྲ་བས་ཏེ། དེས་ནི་ཕན་པར་
འདོད་པའི་བཤེས་དང་འབྱེ་ཞིང་འབྲལ་བར་འགྱུར་རོ། །རྩུབ་པོ་ནི་འཇམ་བག་
མེད་པ་སྟེ་བརླང་བའོ། །དེའི་ངོ་བོ་ནི་རྩུབ་པ་ཉིད་དེ་དེས་སོ། ། མི་སྙན་པ་ནི་མི་
མཐུན་པའོ། །དེ་ཐོས་པ་ནི་གྲག་པའོ། ། མ་འབྲེལ་པ་ནི་ཚིག་ཀྱལ་པ་སྟེ་དེས་སོ། །
མི་བཙུན་པ་ནི་མི་འདོད་པ་སྟེ། དེ་ཙམ་ནི་ངག་གི་ཉེས་པའི་འབྲས་བུ་ཡིན་ནོ། །
བརྣབ་སེམས་ཡིད་ལ་རེ་བ་འཇོམས། །ཞེས་བྱ་བ་ལ་སོགས་པས་ནི་ཡིད་ཀྱི་ཉེས་
པའི་འབྲས་བུ་བཤད་དོ། །ཡིད་ཀྱིས་བསམས་ཤིང་མངོན་པར་འདོད་པའི་དོན་དེ་
- 55

དབུ་མ་རིན་ཆེན་ཕྲེང་བ་རྩ་འགྲེལ། །ཨེ་ཎཏ
དོན་མེད་ཅིང་འབྲས་བུ་མེད་པར་བྱེད་དོ་ཞེས་བྱ་བའི་ཐ་ཚིག་གོ །འཇིགས་པ་སྟེར་
བས་ན་འཇིགས་པ་སྦྱིན་པའོ། །བཤད་པ་ནི་གསུངས་པའོ། །འཇིག་རྟེན་ཕ་རོལ་ལ་
སོགས་པ་མེད་པའི་རྣམ་པ་ཅན་གྱི་ལྟ་བ་ནི་ལོག་པར་ལྟ་བ་སྟེ། དེ་ནི་ལྟ་བ་ངན་པ་
ནི་ལྟ་བ་ངན་པ་ཉིད་དོ། །དེ་ཐོབ་པར་འགྱུར་ཏེ། ཡང་ལོག་པར་ལྟ་བ་ཁོ་ནར་འགྱུར་
རོ་ཞེས་བྱ་བའི་དོན་ཏོ། །བློ་འཁྲུལ་པ་ནི་སྨྱོན་པ་ཉིད་དུ་འགྱུར་རོ་ཞེས་བྱ་བ་ལྷག་མ་
ཡིན་ནོ། །ལོག་པའི་མཚན་ཉིད་ཅན་གྱི་ཆོས་ཀྱི་མི་མཐུན་པའི་ཕྱོགས་ཀྱི་འབྲས་བུ་
བརྗོད་ནས་འཇུག་པའི་མཚན་ཉིད་ཅན་གྱི་ཆོས་ཀྱི་མི་མཐུན་པའི་ཕྱོགས་ཀྱི་འབྲས་
བུ་བརྗོད་པར་བཞེད་དེ། མ་བྱིན་ལེན་པས་ཞེས་བྱ་བ་ལ་སོགས་པ་སྨོས་སོ། །
དབུལ་བ་ནི་ནོར་མི་བདོག་པ་སྟེ། དེའི་ངོ་བོ་ནི་དབུལ་བ་ཉིད་དོ། །ཚུལ་འཆོས་པ་
ལ་སོགས་པའི་སྐྱོན་གྱིས་བསྒྲུབས་པའི་འཚོ་བ་ནི་ལོག་པར་འཚོ་བ་སྟེ། བཤད་པའི་
དོན་ལས་ཟློག་པས་འཚོ་བའི་ཕྱིར་རོ། ། དེ་ཀུན་དུ་བསྟེན་པས་ན་བསླུས་པ་སྟེ་
འཐོབ་པར་འགྱུར་ཞེས་བྱ་བ་ལྷག་མ་ཡིན་ནོ། ། ཁེངས་པ་ཡིས་ཞེས་བྱ་བ་ནི་མཆོད་
གནས་མཆོད་པའི་མི་མཐུན་པའི་ཕྱོགས་ཡིན་ནོ། །ཁེངས་པ་ནི་གྱོང་ཞིང་འགྱིང་བ་
སྟེ་བརྗིད་འཆོས་པའི་ང་རྒྱལ་གྱིས་ཟིན་པའོ། ། ། །
འདིའི་ཤིང་ཚལ་དང་མཐུན་པ་ཉིད་གང་ཡིན་ཞེ་ན། མི་འདུད་པ་སྟེ་ཇི་ལྟར་ཤིང་
ཚལ་གང་ལ་ཡང་མི་འདུད་པ་ལྟར་ང་རྒྱལ་གྱིས་ཟིལ་གྱིས་ནོན་པ་ཡང་དེ་དང་
འདྲའོ། །ངན་པ་ནི་སྨད་པ་ཡིན་པས་རིགས་སྨད་པའོ། །དེར་འབྱུང་བས་ན་རིགས་
ངན་པའོ། །དེའི་ངོ་བོ་ནི་རིགས་ངན་ཉིད་དོ། །འདི་ལ་གཟི་སྟེ་བརྗིད་བག་ཆུང་བ་
ཡོད་པས་གཟི་ཆུང་བའོ། །དེའི་ངོ་བོ་ནི་གཟི་ཆུང་བ་ཉིད་དོ། །གང་གིས་དེར་འགྱུར་
ཞེ་ན། ཕྲག་དོག་ཀུན་དུ་བསྟེན་པས་ཏེ། ཕྲག་དོག་ནི་གཞན་གྱི་ཕུན་སུམ་ཚོགས་པ་
ལ་སེམས་ཁོང་ནས་འཁྲུགས་པའོ། །འདི་སྐད་དུ་བཤད་པ་ཡིན་ཞེ་ན། གང་ཞིག་
མཆོད་གནས་མཆོད་པར་མི་བྱེད་པ་དེ་ནི་ཉེས་པ་གཉིས་ཀྱིས་ཏེ། ང་རྒྱལ་དང་ཕྲག་
དོག་དག་གིས་སོ། །དེ་གཉིས་ཀྱི་འབྲས་བུ་ནི་མི་འདོད་པ་འདི་གཉིས་ཡིན་པར་
- 56 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དམིགས་ནས་སྤང་པར་རིགས་སོ་ཞེས་བྱ་བ་ཡིན་ནོ། །གནོད་པ་གསར་གྱིས་བསྐྱེད་
པའི་སེམས་ཀྱི་འཁྲུག་པ་ནི་ཁྲོ་བ་སྟེ། དེ་ནི་བྱམས་པའི་མི་མཐུན་པའི་ཕྱོགས་ཡིན་
ནོ། །དེས་ཅིར་འགྱུར་ཞེ་ན། ཁ་དོག་ངན་པ་ཉིད་དོ། ། ཁྲོས་ན་མཁས་པ་རྣམས་ལ་
ཆོས་འདོད་པས་ཡོངས་སུ་མི་འདྲིའོ། ། མི་འདྲི་བ་དེས་ན་བླུན་པ་ཉིད་དེ་ཤེས་ཉེན་
མེད་པ་ཉིད་དུ་འགྱུར་རོ། ། མི་དགེ་བའི་འབྲས་བུ་འདི་དག་འགྲོ་བ་གང་ལ་ཡོད་ཅེ་
ན། མི་ཉིད་ལ་ཞེས་བྱ་བ་སྨོས་སོ། །དེ་ཅི་མི་དགེ་བ་འདི་རྣམས་ཀྱི་འབྲས་བུ་རྒྱུ་
མཐུན་པ་ཙམ་དུ་ཟད་དམ་ཞེ་ན་མ་ཡིན་ཏེ། ཀུན་གྱིས་ཞེས་བྱ་བ་ལ་སོགས་པ་སྨོས་
སོ༑ ༑འདི་དག་ཐམས་ཅད་ཀྱིས་དང་པོར་ངན་འགྲོའོ། །སྨད་པའི་འགྲོ་བ་ནི་ངན་
འགྲོ་སྟེ། དམྱལ་བ་དང་ཡི་དྭགས་རྣམས་ཀྱི་འགྲོ་བ་རྣམས་སོ། །གང་དག་ལ་གསོད་
པ་ལ་སོགས་པ་བཤད་མ་ཐག་པ་འདི་དག་གི་གསོད་པ་ལ་སོགས་པའི་མཚན་ཉིད་
ཀྱི་བྱ་བ་བདེ་བ་མ་ཡིན་པའི་དོན་ཏམ། གཟུགས་ངན་པ་འགྲུབ་པའི་ཕྱིར་མི་དགེ་བ་
ཞེས་བྱ་བ་མིང་ཡོད་པ་དེ་དག་ལ་དེ་སྐད་ཅེས་བྱའོ། ། དེ་
རྣམ་སྨིན་ནི་ཡོངས་སུ་གྱུར་པའོ། །བསྒྲགས་པ་གང་ཡིན་པ་ནི་བཤད་པ་གང་ཡིན་པ་
སྟེ། གསོད་པ་ཡིས་ནི་ཚེ་ཐུང་འགྱུར། ། ཞེས་བྱ་བ་ནས། མཁས་ལ་མི་འདྲི་བླུན་པ་
ཉིད། །ཅེས་བྱ་བའི་བར་ཡིན་ནོ། །གཉིས་ཀའི་མཚན་ཉིད་ཅན་གྱི་ཆོས་ཀྱང་བདེ་
བའི་དོན་ཏམ། གཟུགས་བཟང་པོ་འགྲུབ་པའི་ཕྱིར་དགེ་བ་ཞེས་བྱ་སྟེ། དེ་རྣམས་
ལ་ནི་འབྲས་བུ་དེ་ཉིད་ཟློག་ཅིང་མི་མཐུན་པ་ཡིན་ནོ། །འབྲས་བུ་འབྱུང་པ་ནི་འབྲས་
བུ་འབྱུང་བའོ། །དེ་ལྟར་དགེ་བ་དང་མི་དགེ་བ་འབྲས་བུ་དང་བཅས་པ་དག་བསྟན་
པ་མཛད་ནས། ཆགས་དང་ཞེས་བྱ་བ་ལ་སོགས་པས་ལུང་ལས་གྲགས་པའི་དགེ་
བ་དང་མི་དགེ་བ་འབྲས་བུ་དང་བཅས་པ་དག་སྟོན་པ་མཛད་དོ། །གཟུགས་དང་སྒྲ་
དང་དྲི་དང་རོ་དང་རེག་བྱ་རྣམས་ཀྱིས་འཇིག་རྟེན་ཆགས་པར་འགྱུར་བས་ན་ཆགས་
པ་སྟེ། སྲིད་པའི་འདོད་ཆགས་ཞེས་བྱ་བའི་དོན་ཏོ། ། ཞེ་སྡང་ནི་གསོད་པར་བྱེད་
པའི་བདག་ཉིད་དོ། ། གཏི་མུག་ནི་མི་ཤེས་པའོ། །དང་ཞེས་བྱ་བའི་སྒྲ་ནི་ཆགས་པ་

1:|:ཀའི་དབུ་མ་རིན་ཆེན་ཕྲེང་བ་རྩ་འགྲེལ། ལོ་
ལ་སོགས་པ་ངོ་བོ་ཉིད་ཀྱི་མི་དགེ་བ་ཡིན་པ་འབའ་ཞིག་ཏུ་མ་ཟད་ཀྱི་དེས་བསྐྱེད་
པའི་ལས་ཀྱང་མི་དགེ་བ་ཡིན་ནོ་ཞེས་བསྡུས་པ་ཡིན་ནོ། །དེ་དག་གིས་བསྐྱེད་པ་ནི་
དེས་བསྐྱེད་པའོ། །ལུས་དང་ངག་དང་ཡིད་ཀྱི་བྱ་བ་ནི་ལས་སོ། །དོན་གང་གིས་ན་
མི་དགེ་བ་ཡིན་ཞེ་ན། འགྲོ་བ་དེ་དང་དེ་དག་ཏུ་ལུས་དང་སེམས་ཀྱི་རྒྱུད་མི་བཟང་
བར་བྱེད་པས་ན་མི་དགེ་བ་སྟེ། འདོད་ཆགས་ཀྱིས་ཟིལ་གྱིས་ནོན་པ་ནི་འདི་དང་
གཞན་དུ་མདོག་ཤིན་ཏུ་མི་བཟད་པར་འགྱུར་ལ། དེ་བཞིན་དུ་ཞེ་སྡང་གིས་ཟིལ་
གཏི་མུག་གིས་ཟིལ་གྱིས་ནོན་པ་ཡང་དེ་དང་འདྲའོ། །ཆགས་
གྱིས་ནོན་པ་དང་། 
པའི་གཉེན་པོ་འདོད་ཆགས་དང་བྲལ་བ་ནི་མ་ཆགས་པའོ། །ཞེ་སྡང་གི་གཉེན་པོ་
གཏི་མུག་གི་གཉེན་པོ་ཤེས་པ་ནི་གཏི་མུག་མེད་པ་
བྱམས་པ་ནི་ཞེ་སྡང་མེད་པའོ། །
སྟེ། ངོ་བོ་ཉིད་ཀྱི་དགེ་བ་འདི་དག་དང༌། དེ་དག་གིས་བཅུག་པའི་ལས་ནི་འདི་དང་
གཞན་དུ་ལུས་དང་སེམས་ཀྱི་རྒྱུད་བཟང་པོར་བྱེད་པས་ན་དགེ་བ་ཡིན་ནོ། ། དེ་ཞེས་
བྱ་བའི་སྒྲ་ནི་ཆགས་པ་ལ་སོགས་པ་དང་ལས་ལ་སྙེགས་སོ། །མི་དགེ་བ་ལས་ཞེས་
བྱ་བ་ལ་སོགས་པས་ནི་དེ་གཉིས་ཀྱི་འབྲས་བུ་སྟོན་ཏེ། སྡུག་བསྔལ་ནི་རྡེག་པ་ལ་
སོགས་པའི་ཚོར་བའོ། ། ། ༈ 1:|: : སྤྱི ཆོ ག རྣག་༡༢, ༡༠ །
ཀུན་ནི་འདི་དང་འཇིག་རྟེན་ཕ་རོལ་དུ་འབྱུང་བ་རྣམས་སོ། །ངན་འགྲོ་ནི་དམྱལ་བ་
ལ་སོགས་པའི་འགྲོ་བ་དག་གོ །བདེ་འགྲོ་ནི་ལྷ་ལ་སོགས་པའི་འགྲོ་བ་དག་གོ །
འཛམ་བུའི་གླིང་ལ་སོགས་པའི་བྱེ་བྲག་གམ། ཡང་དང་ཡང་དུ་སྐྱེ་བའི་བྱེ་བྲག་གིས་
སྐྱེ་བ་ཀུན་དུ་བདེ་བ་དག་ཅེས་མང་པོའི་ཚིག་སྨོས་སོ། །དེ་ལྟར་བསམས་ནས་ཅི་
། ཀུན་ལས་ཞེས་བྱ་
ཞིག་བྱ་ཞེ་ན་མི་དགེ་ཀུན་ལས་ཞེས་བྱ་བ་ལ་སོགས་པ་སྨོས་ཏེ
བ་ནི་སྨོས་པ་དང་མ་སྨོས་པ་མཆོད་རྟེན་འཇིག་པ་དང་། དམ་པའི་ཆོས་དང༌། དགེ་
འདུན་དང་། ཕ་མ་དང་། སློབ་དཔོན་དང་། བླ་མ་དང་། མཆོད་གནས་དང་། རིགས་
། །ལྡོག་བྱ་ཞེས་བྱ་
ཀྱི་ནང་ན་རྒན་རབས་སྤོང་པ་ལ་སོགས་པའི་མཚན་ཉིད་ལས་སོ
བ་ནི་ཕྱིར་ལྡོག་པའོ། ། ལྡོག་པ་དང་འཇུག་པའི་བྱེ་བྲག་གིས་འདི་ནི་རྣམ་པ་གཉིས་
• 58

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
སོ། །དེ་ལྟ་ཡིན་ན་ཕན་ཡོན་ཅི་ཞིག་ཡོད་ཅེ་ན། དེ་སྟོན་པར་མཛད་དེ། བདེ་བ་ནི་
ཚིམ་པར་བྱེད་པའི་ཚོར་བའོ། །དེ་ཕུལ་དུ་དབྱུང་བ་ནི་བདེ་དཔལ་ལོ། །ཡང་ན་དཔལ་
ཞེས་བྱ་བའི་སྒྲ་ནི་ཕུན་སུམ་ཚོགས་པའི་རྣམ་གྲངས་སོ། །དེ་ལས་མ་གཏོགས་པ་
གཞན་ནི་བདེ་བའོ། །རྒྱལ་སྲིད་ནི་དབང་ཕྱུག་གི་ཁྱད་པར་ཏེ་བདག་པོ་ཉིད་དོ། །
རྒྱས་པ་ཞེས་བྱ་བའི་སྒྲ་ནི་ཐམས་ཅད་ལ་བརྗོད་པར་བྱའོ། །བསམ་གཏན་ནི་སེམས་
རྩེ་གཅིག་པའི་མཚན་ཉིད་དོ། ། དེ་ཡང་རྣམ་པ་བཞི་སྟེ། རྟོག་པ་དང་བཅས་ཤིང་
དཔྱོད་པ་དང་བཅས་པ་དང་། རྟོག་པ་མེད་ཅིང་དཔྱོད་པ་ཡང་མེད་པ་དང༌། དེ་ཉིད་
དགའ་བ་མེད་པའི་བདེ་བ་ཅན་དང་། བཞི་པ་སྡུག་བསྔལ་ཡང་མེད་བདེ་བ་ཡང་
མེད་པ་བཏང་སྙོམས་དང་དྲན་པ་ཡོངས་སུ་དག་པའི་ཡིད་བདེ་བ་དང་ཡིད་མི་བདེ་
བ་དང་བྲལ་བའོ། །ཚད་མེད་པ་ནི་བྱམས་པ་དང་། སྙིང་རྗེ་དང་། དགའ་བ་དང༌།
བཏང་སྙོམས་ཀྱི་མཚན་ཉིད་དེ། སེམས་ཅན་ཚད་མེད་པ་ལ་དམིགས་པའི་ཕྱིར་རོ། །
གཟུགས་མེད་པ་ནི་ནམ་མཁའ་མཐའ་ཡས་སྐྱེ་མཆེད་ལ་སོགས་པ་སྙོམས་པར་འཇུག་
པ་བཞི་སྟེ། སེམས་མཉམ་པ་ཉིད་དུ་བསྒྲུབ་པའི་ཕྱིར་རམ། འབྱུང་བ་ཆེན་པོ་མཉམ་
པ་ཉིད་དུ་བསྒྲུབ་པའི་ཕྱིར་རོ། །ནི་ཞེས་བྱ་བའི་སྒྲ་ནི་དེ་ཁོ་ན་ཞེས་བྱ་བ་ངེས་པར་
བཟུང་བ་ཡིན་ནོ། ། ཚངས་སོགས་བདེ་བ་ཞེས་བྱ་བ་ནི་གང་ལ་ཚངས་པའི་བདེ་བ་
དང་པོ་ན་ཡོད་པའི་བདེ་བའོ། །
མྱོང་བར་བྱེད་པ་ནི་ཉམས་སུ་མྱོང་བར་བྱེད་པའོ། །དེ་ལྟར་ན་མངོན་པར་མཐོ་བའི་
རྒྱུ་དང༌། མངོན་པར་མཐོ་བ་དེའི་འབྲས་བུ་མདོར་བསྡུས་ཏེ་བཤད་པ་ཡིན་ནོ་ཞེས་
བྱ་བའི་ཐ་ཚིག་གོ །དང་པོར་མངོན་པར་མཐོ་བའི་ཆོས། །ཕྱིས་ནི་ངེས་པར་ལེགས་
འབྱུང་བ། །ཞེས་བཤད་པ་དེ་ལ་མངོན་པར་མཐོ་བའི་ཆོས་ནི་བཤད་ཟིན་ཏོ། །དེའི་
འོག་ཏུ་ངེས་པར་ལེགས་པའི་ཆོས་བཤད་པར་བཞེད་ནས། ངེས་པར་ལེགས་པའི་
ཆོས་དག་ཀྱང་། །ཞེས་བྱ་བ་ལ་སོགས་པ་སྨོས་སོ། །འདི་ལས་ངེས་པར་ལེགས་
ཤིང་དགེ་བ་ཐར་པ་འགྲུབ་པས་ན་ངེས་པར་ལེགས་པ་སྟེ། དེ་ཉིད་ངེས་པར་ལེགས་
-59

དབུ་མ་རིན་ཆེན་ཕྲེང་བ་རྩ་འགྲེལ། ད་
པ་ཡིན་ནོ། ། ཀྱང་ཞེས་བྱ་བའི་སྒྲ་ནི་ནི་ཞེས་བྱ་བའི་སྒྲའི་དོན་ཡིན་ནོ། །ཕྲ་ཞེས་བྱ་
བ་ནི་ཕྲ་བ་སྟེ་རྣམ་པར་ཤེས་པར་དཀའ་བ་ཡིན་ནོ། །ཟབ་པ་ནི་གཏིང་དཔག་དཀའ་
བའོ༑ ༑སྣང་བ་ནི་མཐོང་བ་སྟེ་ཡེ་ཤེས་ཟབ་མོས་མཐོང་བ་ལ་དེ་སྐད་ཅེས་བྱའོ། །
ཡང་ན་སྣང་བ་ནི་དམིགས་པ་སྟེ། གང་ལ་ཟབ་པར་སྣང་བ་ཡོད་པ་དེ་ལ་དེ་སྐད་
ཅེས་བྱའོ། །བྱིས་པ་སོ་སོའི་སྐྱེ་བོ་ཐོས་པ་དང་མི་ལྡན་པ་རྣམས་ཏེ། ཐོས་པ་ནི་འདིར་
ཆོས་རྣམ་པ་གསུམ་ཐོས་པ་ཡིན་པར་བརྗོད་དོ། །སྐྲག་པ་ནི་འཇིག་པའོ། །གང་དག་
གིས་བདུད་བཞི་ལས་རྒྱལ་བའམ་སྡིག་པ་ཐམས་ཅད་ལས་རྒྱལ་བ་དེ་དག་ནི་རྒྱལ་
བའོ་༑ ༑ ཡོད་ཅེས་བྱ་བའི་སྒྲ་ནི་ཚིག་གི་ཕྲད་ཡིན་ཏེ། ཇི་ལྟར་ཀུན་རྒྱལ་ཟེར་བ་བཞིན།།
བདག་ལ་བུ་ནི་ཡེ་ཡོད་མིན། ། ཞེས་བྱ་བ་ལྟ་བུའོ། །འཇིག་རྟེན་འདིར་ནི་བདག་
ཡོད་པ་མ་ཡིན་ལ། འཇིག་རྟེན་ཕ་རོལ་དུ་ནི་ཡོད་པར་མི་འགྱུར་རོ་སྙམ་པ་སྟེ། འདི་
ནི་ངའོ་སྙམ་དུ་འཛིན་པའི་དབང་གིས་བཤད་པ་ཡིན་ནོ། །ང་ཡིར་འཛིན་པས་ནི་
འདི་ན་བདག་གི་ནོར་ལ་སོགས་པ་ཡོད་པ་མ་ཡིན་ལ། ཚེ་རབས་གཞན་དུ་ཡོད་
པར་མི་འགྱུར་རོ་སྙམ་པ་སྟེ། དེ་ལྟར་རྣམ་པར་རྟོག་པའི་བྱིས་པ་བླུན་པོ་ནི་སྐྲག་པར་
འགྱུར་རོ། །
མཁས་པ་ཤེས་རབ་ཅན་ནི་ཆོས་དེ་ལྟ་བུ་ཐོས་པས་དེ་ཐམས་ཅད་ནི་ཡང་དག་པ་མ་
ཡིན་ཞེས་མངོན་པར་ཞེན་པ་ལས་བྱུང་བའི་སྐྲག་པ་གང་ཡིན་པ་དེ་ཟད་ཅིང་འཇིག་
པར་འགྱུར་ཏེ། དེ་མི་འབྱུང་ངོ་ཞེས་བྱ་བའི་ཐ་ཚིག་གོ །ངར་འཛིན་པ་དང་ང་ཡིར་
འཛིན་པ་དག་ནི་འཁོར་བར་འཇུག་པའི་རྒྱུ་ཡིན་ནོ། ། ཇི་སྲིད་དུ་འཁོར་བ་དེ་སྲིད་དུ་
སྡུག་བསྔལ་བ་ཡིན་ནོ། ། དེ་རབ་ཏུ་ཞི་བའི་རྒྱུ་ནི་ཆོས་འདི་ཡིན་ནོ་ཞེས་བྱ་བར་བསམས་
ནས་སྐྲག་པ་ཟད་པར་འགྱུར་རོ། ། དེ་ལྟར་ཡང་ཅི་མངོན་ཞེ་ན། ལུང་ཉེ་བར་འགོད་
པར། སྐྱེ་དགུ་འདི་ནི་མ་ལུས་པ། །ངར་འཛིན་པ་ལས་ཞེས་བྱ་བ་ལ་སོགས་པ་སྨོས་
སོ༑ ༑ སྐྱེ་དགུ་འདི་ཞེས་བྱ་བར་སྦྱར་ཏེ་འགྲོ་བ་ལྔར་ཡང་དང་ཡང་དུ་སྐྱེ་བས་ན་སྐྱེ་
དགུའོ༑ ༑མ་ལུས་པ་ནི་མཐའ་དག་གོ །ངའོ་སྙམ་དུ་འཛིན་པས་ན་ངར་འཛིན་པ་སྟེ་

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བདག་ཏུ་ལྟ་བའོ། །དེ་ལས་བྱུང་བ་ནི་སྐྱེས་པའོ། །འདི་ནི་ངའི་འོ་སྙམ་དུ་འཛིན་
པས་ན་ང་ཡིར་འཛིན་པའོ། །དེ་དང་ལྡན་པ་ནི་ཉེ་བར་འབྲེལ་པ་སྟེ། ཡང་དག་པར་
ལྡན་པ་ཞེས་བྱ་བའི་དོན་ཏོ། །སྐྱེ་དགུའི་དེ་ཉིད་ལ་ཕན་པ་ལ་དེ་སྐད་ཅེས་བྱའོ། །
འདི་ལ་དེ་གཅིག་ཏུ་ངེས་པར་གསུང་བའི་ངང་ཚུལ་ཡོད་པས་ན་དེ་གསུང་བའོ། །
ཡང་ན་གསུང་བ་ནི་བཀའ་སྩལ་པ་སྟེ། གཅིག་ཏུ་གསུང་བ་ལ་དེ་སྐད་ཅེས་བྱའོ། །
དེ་འདི་ལ་ཡོད་པས་ན་གཅིག་ཏུ་གསུང་བའོ། ། སྐྱེ་དགུ་ལ་ཕན་པ་ཁོ་ན་བྱའོ་ཞེས་གཅིག་
ཏུ་གསུང་བ་དེས་གསུང་ཞིང་བཀའ་སྩལ་ཏོ། །ཡང་ཇི་ལྟར་ངར་འཛིན་པ་དང་ང་ཡིར་
འཛིན་པ་དག་མི་བདེན་པ་ཡིན་ཞེ་ན། དེ་དག་མི་བདེན་པ་ཉིད་དུ་བསྟན་པའི་ཕྱིར།
བདག་ཡོད་ཅེས་བྱ་བ་ལ་སོགས་པ་སྨོས་སོ། །ཡོད་ཅེས་བྱ་བའི་སྒྲ་ནི་སྔ་མ་བཞིན་
ནོ། །འདི་ནི་ཞེས་བྱ་བ་ནི་བཤད་མ་ཐག་པའོ། །དམ་པའི་དོན་དུ་ཞེས་བྱ་བ་ནི་དོན་
དམ་པ་ལ་བརྟེན་ནས་ཞེས་བྱ་བ་སྟེ་གོང་མ་བཞིན་དུ་ལྔ་པ་ཡིན་ནོ། ། ཐ་སྙད་དུ་ནི་
མ་ཡིན་ནོ། ། 1:| ཀ་
དོན་དམ་པ་ཡང་གང་ཞིག་ཡིན་ཞེ་ན། མུ་བཞི་དང་བྲལ་བའི་དོན་ཡིན་ནོ། ། དེ་ལ་
འཇུག་པའི་ཐབས་སྐྱེ་བ་མེད་པའི་དོན་ཅན་ཡང་དོན་དམ་པ་ཡིན་ནོ། །ལོག་ཅེས་བྱ་
བ་ནི་བརྫུན་པ་སྟེ་མི་བདེན་པ་ཞེས་བྱ་བའི་ཐ་ཚིག་གོ །འདི་གཉི་ག་ཡང་ལོག་པ་
ཡིན་ནོ་ཞེས་བྱ་བར་ཅིས་མངོན་ཞེ་ན། གང་ཕྱིར་ཡང་དག་ཇི་ལྟ་བ། །ཞེས་བྱ་བ་ལ་
སོགས་པ་སྨོས་ཏེ། ཡང་དག་པ་ཇི་ལྟ་བ་ནི་བདེན་པའོ། །འདི་སྐད་དུ་བཤད་པ་ཡིན་
ཏེ། གལ་ཏེ་འདི་གཉི་ག་བདེན་པ་ཞིག་ཏུ་གྱུར་ན་བདེན་པ་མཐོང་བའི་དུས་ན་ཡང་
འདི་གཉིས་ཡོད་པར་འགྱུར་བ་ཞིག་ན་ཡོད་པ་ཡང་མ་ཡིན་ནོ། ། དེ་ལྟ་བས་ན་འདི་
དག་ནི་ལོག་པའོ་ཞེས་བྱ་བ་ཡིན་ནོ། །དེ་ལྟར་འཁོར་བའི་རྒྱུར་གྱུར་པ་འདི་དག་
བདེན་པ་མ་ཡིན་པ་ཉིད་དུ་བསྟན་ནས། ད་ནི་ངར་འཛིན་ལས་ཞེས་བྱ་བ་ལ་སོགས་
པས་དེ་ལས་བྱུང་བའི་ཕུང་པོ་རྣམས་མི་བདེན་པ་ཉིད་དུ་སྟོན་ཏེ། གང་དག་ལ་ངར་
འཛིན་པ་ལས་སྐྱེ་ཞིང་འབྱུང་བ་ཡོད་པ་དེ་དག་ལ་དེ་སྐད་ཅེས་བྱའོ། །ཕུང་པོ་ནི་ལྔ་
- 61 -

༡ དབུ་མ་རིན་ཆེན་ཕྲེང་བ་རྩ་འགྲེལ།་ཏེ་
སྟེ། གཟུགས་དང་། ཚོར་བ་དང་། འདུ་ཤེས་དང༌། འདུ་བྱེད་དང་། རྣམ་པར་ཤེས་
པ་ཞེས་བྱ་བ་དག་གོ །དོན་དུ་ཞེས་བྱ་བ་ནི་སྔར་བཤད་པའི་ཚུལ་གྱིས་དོན་དམ་
པར་རོ། །བརྫུན་པ་ནི་མི་བདེན་པར་རོ། །ས་བོན་ནི་རྒྱུའོ། །སྐྱེ་བ་ནི་འབྱུང་བའོ། །
ག་ལ་ཞིག་ཅེས་བྱ་བ་ནི་གོང་དུ་བཤད་པའི་ཚུལ་གྱིས་ན་མེད་པ་ཁོ་ན་ཡིན་ནོ། །ཕུང་
པོ་རྣམས་ནི་དེའི་ཡུལ་ཡིན་པས་དེ་རྣམས་མེད་པའི་ཕྱིར་དེ་ཡང་སྤོང་བར་འགྱུར་ཏེ
དེས་ན་རྒྱུ་མེད་པའི་ཕྱིར་ཕྱིས་འབྲས་བུ་མི་འབྱུང་ངོ་ཞེས་བྱ་བའི་དོན་ཏོ། །འདི་སྐད་
སྔོན་ནི་ང་ཡིར་འཛིན་པས་བསྐྱེད་པའི་ཕུང་པོ་རྣམས་ལ་བརྟེན་
དུ་བཤད་པ་ཡིན་ཏེ། 
ནས་ཡང་ངར་འཛིན་པ་སྐྱེ་བར་འགྱུར་གྱི། དེ་མེད་པའི་ཕྱིར་དེ་རྣམས་ཡང་སྐྱེ་བར་
འགྱུར་རོ་ཞེས་བྱ་བ་ཡིན་ནོ། །དོན་འདི་ནི་ཚད་མས་གྲུབ་པ་ཡིན་པར་བསྟན་པའི་
ཕྱིར། ཇི་ལྟར་ཞེས་བྱ་བ་ལ་སོགས་པ་སྨོས་སོ། ། མོད་ཀྱི་ཞེས་བྱ་བ་ནི་སྲིད་པའོ། །
གང་ཞིག་རྟེན་ཅིང་འབྲེལ་བར་འབྱུང་བ་དེ་ནི་དོན་
འདི་སྐད་དུ་བཤད་པ་ཡིན་ཏེ། 
དམ་པར་ན་བརྫུན་ཏེ། རྟེན་ཅིང་འབྲེལ་པར་འབྱུང་པའི་ཕྱིར་གཟུགས་བརྙན་བཞིན་
གང་བདེན་པ་དེ་ནི་རྟེན་ཅིང་འབྲེལ་པར་འབྱུང་བ་མ་ཡིན་ཏེ། དཔེར་ན་
ནོ༑ 
འཕགས་པ་རྣམས་ཀྱི་སྤྱོད་ཡུལ་དེ་བཞིན་ཉིད་ལྟ་བུའོ། །ཆོས་ཐམས་ཅད་བདག་
མེད་པ་ཙམ་ཞིག་བརྗོད་པར་འདོད་པའི་ཕྱིར་དཔེ་བསྒྲུབ་བྱས་སྟོང་པ་མ་ཡིན་ནོ
ཇི་ལྟར་གཟུགས་བརྙན་བརྫུན་པ་ལྟར་ངར་འཛིན་པ་ཡང་དེ་དང་འདྲའོ་ཞེས་མཇུག་
ཐོགས་ཀྱི་ཚིགས་སུ་བཅད་པས་སྟོན་ཏོ། ། : |: 1:|: :
དེ་ལྟ་བུའི་ཞེས་བྱ་བ་ལ་སོགས་པ་ལ། དེ་ལྟ་བུའི་ནི་བཤད་མ་ཐག་པ་ལྟ་བུ་སྟེ། དོན་
ནི་དོན་མ་ཡིན་པ་ཡོངས་སུ་སྤང་བའི་ཕྱིར་རོ། །ཆོས་རྣམས་ལ་མིག་ནི་བདེན་པ་
མཐོང་བའོ། །བཟླས་ཏེ་ཡང་དང་ཡང་དུ་སྨྲས་སོ། ། ཇི་སྲིད་ཕུང་པོར་འཛིན་ཡོད་པ། །
ཞེས་བྱ་བ་ལ་སོགས་པས་ནི་དེ་སྟོན་པར་བྱེད་དེ། ཆུ་སྲིན་འཛིན་ཁྲི་དང་འདྲ་བར་
འཛིན་ཅིང་མངོན་པར་ཞེན་པ་སྟེ་ཕུང་པོའི་རྒྱུ་ཡིན་པའི་ཕྱིར་རོ། །ཕུང་པོར་འཛིན་པ་
དེ་ལས་ངར་འཛིན་པའོ། །ངར་འཛིན་པ་ཡོད་ན་ལས་སོ། །དེ་ལས་ནི་སྐྱེ་བ་སྟེ་ངར་

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
འཛིན་པ་དང༌། ལས་དང་སྐྱེ་བའི་མཚན་ཉིད་རྣམ་པ་དེ་གསུམ་མོ། ། དེ་ཉིད་རྒྱུན་
ཆགས་སུ་འཇུག་པའི་ཕྱིར་ལམ་ཡིན་ཏེ། འདི་ལ་ལམ་རྣམ་པ་གསུམ་ཡོད་པས་ན་
ལམ་གསུམ་མོ། ། གང་ལ་ཐོག་མ་དང་ཐ་མ་དང་དབུས་མེད་པ་ཡོད་པ་དེ་ལ་དེ་སྐད་
ཅེས་བྱའོ། །ཐོག་མ་དང་ཐ་མ་དང་དབུས་ཞེས་བྱ་བ་འདི་ཅི་ཡིན་ཞེ་ན། གཞན་ཡོད་
ལ་གང་ལས་སྔ་མ་མེད་པ་དེ་ནི་ཐོག་མའོ། །གཞན་ཡོད་ལ་གང་ལས་གཞན་མེད་པ་
དེ་ནི་ཕྱི་མའི་མཐའོ། །དེ་གཉིས་ཀྱི་བར་ནི་དབུས་སོ། །འཁོར་བ་ཉིད་དཀྱིལ་འཁོར་
ཡིན་པས་ན་འཁོར་བའི་དཀྱིལ་འཁོར་རོ། ། འདི་དཀྱིལ་འཁོར་དང་ཆོས་མཐུན་པ་
ཉིད་གང་ཞིག་ཡིན་ཞེ་ན། ཀུན་ནས་འཁོར་བའོ། །མགལ་མེ་ནི་ཤིང་ཕྱེད་ཚིག་པའོ།།
དེ་དག་འདྲ་བས་ན་དེ་ལྟ་བུ་སྟེ་དེ་དང་མཚུངས་སོ། ། འདི་སྐད་དུ་བཤད་པ་ཡིན་ཏེ།
ཇི་ལྟར་མགལ་མེ་བསྐོར་བ་མེད་བཞིན་དུ་འཁྲུལ་པས་ཀོར་ཀོར་བོར་དམིགས་པ་དེ་
བཞིན་དུ། འཁོར་བའི་དཀྱིལ་འཁོར་འདི་ཡང་མེད་བཞིན་ཤེས་རབ་ཀྱི་མིག་ཟུམ་
པ་དང་། ལྟ་བ་ངན་པར་ལྟུང་བས་དམིགས་སོ་ཞེས་བྱ་བ་ཡིན་ནོ། །འདི་ནས་ཞེས་
བྱ་བ་ནི་འཁོར་བའི་དཀྱིལ་འཁོར་ཏེ། ཕུང་པོ་ལ་བརྟེན་ནས་ངར་འཛིན་པ་དེ་ལ་
བརྟེན་ནས་ཕུང་པོ་ཞེས་བྱ་བ་ཕན་ཚུན་གྱི་རྒྱུ་ཅན་འགྲོ་བ་ལྔར་འཁོར་བར་འགྱུར་རོ།།
འཁོར་བའི་དཀྱིལ་འཁོར་འདི་ཇི་ལྟར་མགལ་མེའི་དཀྱིལ་འཁོར་ལྟ་བུ་ཡིན་ཞེ་ན།
དེ་ནི་རང་གཞན་ཞེས་བྱ་བ་ལ་སོགས་པ་ཚིགས་སུ་བཅད་པ་འོག་མས་སྟོན་ཏོ། །
རང་ལས་སྐྱེ་བ་མེད་པའི་ཕྱིར་རང་ལས་མ་ཐོབ་པ་སྟེ། སྔ་ན་མེད་པ་དངོས་པོ་མེད་
པའི་ཕྱིར་དང་། རང་གི་བདག་ཉིད་ལ་བྱེད་པ་འགལ་བའི་ཕྱིར་རོ། །གཞན་ལས་
ཀྱང་མ་ཡིན་ཏེ་དེ་ནི་རྒྱུ་མ་ཡིན་པའི་ཕྱིར་རོ། །
ཇི་ལྟར་རྒྱུ་མ་ཡིན་ཞེ་ན། འདི་ལྟར་རྒྱུ་ཉིད་ནི་འབྲས་བུ་ལ་ལྟོས་པ་ཡིན་པས་ཇི་སྲིད་
དུ་འབྲས་བུ་མ་བྱུང་བ་དེ་སྲིད་དུ་ནི་རྒྱུ་མ་ཡིན་ནོ། །གང་གི་ཚེ་རྒྱུ་མ་ཡིན་པ་དེའི་ཚེ་
ནི་འབྲས་བུ་ཡང་མི་སྐྱེད་པ་སྔ་མ་ཁོ་ན་བཞིན་ནོ། །གཉི་ག་ལས་ཀྱང་མ་ཡིན་ཏེ་
ཕྱོགས་གཉི་ག་ལ་བཤད་པའི་ཉེས་པར་ཐལ་བའི་ཕྱིར་རོ། །དང་ཞེས་བྱ་བའི་སྒྲ་ནི་

དབུ་མ་རིན་ཆེན་ཕྲེང་བ་རྩ་འགྲེལ།
བསྡུ་བའོ། །དུས་གསུམ་པོ་ཉིད་དུས་གསུམ་ཉིད་དོ། །འང་ཞེས་བྱ་བ་ནི་མ་ཐོབ་པ་
སྲིད་དོ་ཞེས་སྲིད་པ་ཡིན་ནོ། །ཇི་ལྟར་དུས་གསུམ་ཉིད་དུ་མ་ཐོབ་ཅེ་ན། འདི་ལྟར་
འདས་པས་ནི་མི་བསྐྱེད་དེ། དེ་ཉིད་ཀྱི་ཕྱིར་ས་བོན་རུལ་བ་བཞིན་ནོ། །མ་འོངས་
པས་ཀྱང་མི་སྐྱེད་དེ། དེ་ཉིད་ཀྱི་ཕྱིར་མོ་གཤམ་གྱི་བུ་བཞིན་ནོ། ། ད་ལྟར་གྱིས་ཀྱང་
མི་སྐྱེད་དེ། སྐད་ཅིག་མ་བཞིན་དུ་མི་གནས་པའི་ཕྱིར་རོ། ། དེ་ཉིད་དུས་མཉམ་པ་
ཉིད་ཡིན་ན་བསྐྱེད་པར་བྱ་བ་དང་སྐྱེད་པར་བྱེད་པའི་ངེས་པ་མི་རུང་བའི་ཕྱིར་རོ། །
སྲང་མདའི་མཐོན་དམན་བཞིན་ཞེས་བྱ་བ་ཡང་རྒྱུ་སྔ་བར་འགྱུར་རོ། ། ཕྲ་བའི་ཕྱིར་
དུས་མི་རྟོགས་པར་ཟད་དོ། །དེ་ལྟར་བརྟགས་ན་ངར་འཛིན་པ་ནི་ཟད་པར་འགྱུར།
དེ་ཟད་པ་ལས་སོ། ། དེ་ནས་སྐྱེ་བའོ། ། དེ་ལྟར་བཤད་མ་ཐག་པའི་རིགས་པས་
བརྟགས་ན་རྒྱུ་ནི་ངར་འཛིན་པའི་མཚན་ཉིད་ཀྱི་གཏི་མུག་གོ །གཏི་མུག་ནི་ཕྱིན་ཅི་
ལོག་གི་ཤེས་པའོ། ། ཕྱིན་ཅི་ལོག་གི་ཤེས་པ་ཡང་ངར་འཛིན་པའི་རྣམ་པ་ཅན་ནོ། །
དེ་ཡི་སྟོབས་ཀྱིས་ནི་ཡང་སྲིད་པ་ལ་སྲེད་པ་དང་བཅས་པའི་ལས་འཁོར་བ་དང་
མཐུན་པའོ། །དེ་ལས་ནི་ཕུང་པོ་ལྔ་འབྱུང་བའི་མཚན་ཉིད་ཀྱི་སྐྱེ་བའོ། །རྒྱུ་དང་
འབྲས་བུ་ནི་རྒྱུ་དང་འབྲས་བུ་དག་སྟེ་དེ་དག་གི་སྐྱེ་བའོ། །འཇིག་པས་ན་འཇིག་
རྟེན་ཏེ་དེ་ལའོ། །སྡུག་བསྔལ་ཐམས་ཅད་ཟད་པའི་ཞེས་བྱ་བ་ལ་སོགས་པས་ནི་
ཕན་ཡོན་སྟོན་ཏེ། འདིས་འཇིགས་པ་མེད་པས་ན་མི་འཇིགས་པ་སྟེ་མྱ་ངན་ལས་
འདས་པ་དངོས་པོ་མེད་པ་མར་མེ་ཤི་བ་ལྟ་བུའོ། །ཕུང་བོ་མེད་པའི་མྱ་ངན་ལས་
འདས་པ་དེ་ལའོ། །འདིར་ཞེས་བྱ་བ་ནི་ད་ལྟར་རོ། །དེ་ཞེས་བྱ་བ་ནི་རྒྱུ་དང་འབྲས་
བུའི་ངོ་བོའི་འཁོར་བའོ། །ཁྱོད་ཅེས་བྱ་བ་ནི་ཁྱོད་དེ། ཅི་སྟེ་ཅིའི་ཕྱིར་འཇིགས་པར་
བྱེད་ཅེས་བྱ་བ་ཡིན་ནོ། །གང་ཞིག་དེ་ལྟ་བུ་མི་འདོད་པ་དེའི་ཕྱིར་བསམ་པ་མ་ཡིན་
གྱི། གང་ཞིག་འདོད་པ་དེ་ལ་བྱ་བ་ཡིན་ནོ། །
གལ་ཏེ་ཞེས་བྱ་བ་ནི་ཅི་སྟེ་ཞེས་བྱ་བའི་དོན་ཏོ། །བསལ་བ་ནི་མེད་པའོ། །འདིར་
ཞེས་བྱ་བ་ནི་དུས་འདི་ཉིད་དོ། །གལ་ཏེ་དམིགས་པ་ཅན་ལ་ལ་ནི་འདི་སྙམ་དུ་མྱ་
= 64

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
ངན་ལས་འདས་པ་དངོས་པོ་ཡོད་པའོ་སྙམ་དུ་སེམས་ན། དེ་དགག་པའི་ཕྱིར། མྱ་
ངན་འདས་པ་དངོས་མེད་པའང་། །ཞེས་བྱ་བ་ལ་སོགས་པ་སྨོས་སོ། །འང་ཞེས་བྱ་
བའི་སྒྲ་ནི་སྔ་མ་བཞིན་ཏེ། དངོས་པོ་ཡིན་པར་མི་སྲིད་པ་འབའ་ཞིག་ཏུ་མ་ཟད་ཀྱི་
འོན་ཅི་ཞེ་ན། དངོས་པོ་མེད་པ་ཡང་ངོ༌། །འོ་ན་མྱ་ངན་ལས་འདས་པའི་མཚན་ཉིད་
ཇི་ལྟ་བུ་ཡིན་ཞེས་བྱ་བ་ནི་བཤད་པའི་ལྷག་མ་ཡིན་ནོ། །འཛིན་པ་ནི་རེག་པ་སྟེ་དེ་
དག་གིས་མ་རེག་ཅིང་ཡུལ་དུ་མ་བྱས་པའོ། །དེ་ཟད་པ་ནི་འགོག་པ་སྟེ། སོ་སོར་མ་
བརྟགས་པའི་འགོག་པའི་མཚན་ཉིད་ཡིན་ནོ། །གལ་ཏེ་རྣམ་པ་ཐམས་ཅད་དུ་ཡོད་
པ་མ་ཡིན་ནོ་ཞེས་སྨྲ་ན་མེད་པར་ལྟ་བ་ལ་བརྟེན་པར་འགྱུར་རོ་ཞེ་ན། །དེའི་མཚན་
ཉིད་ནི་མ་ཡིན་ནོ། །དེའི་མཚན་ཉིད་ནི་ཇི་ལྟ་བུ་ཡིན་ཞེ་ན། མཇུག་ཐོགས་ཀྱི་
ཚིགས་སུ་བཅད་པས་དེ་སྟོན་ཏེ། མདོར་བསྡུ་ན་མཚན་ཉིད་འདི་ཡིན་ནོ། །རྒྱས་
པར་བྱ་ན་ནི་བདེ་བ་དང་། དཀོན་མཆོག་དང་། ལས་དང་འབྲས་བུ་འབྲེལ་པ་དང་།
ཏིང་ངེ་འཛིན་དང་བསམ་གཏན་ལ་སོགས་པ་མེད་དོ་ཞེས་ལྟ་བ་ནི་མེད་པར་ལྟ་བ་
སྟེ། འབྲས་བུ་ནི་མི་འདོད་པ་ཡིན་པས་དེའི་ཕྱིར་ཡོངས་སུ་སྤང་བར་བྱ་བ་ཡིན་ནོ། །
བསོད་ནམས་མ་ཡིན་ཞེས་བྱ་བ་ལ་སོགས་པས་དེའི་འབྲས་བུ་སྟོན་ཏེ། ངན་སོང་
རྣམས་ལས་སྲུང་ཞིང་སྐྱོབ་པས་ན་བསོད་ནམས་སོ། །དེ་ལྟ་བུ་མ་ཡིན་པས་ན་བསོད་
ནམས་མ་ཡིན་པའོ། །རང་གི་ངོ་བོ་ངན་སོང་གི་རྒྱུ་མཚན་ཡིན་པས་ན་ངན་སོང་
བའོ། །ཡང་ན་ངན་སོང་དུ་འབྱུང་བ་ཡིན་པས་ན་ངན་སོང་བའོ། །ལོག་པར་ལྟ་བ་ནི་
ཕྱིན་ཅི་ལོག་གི་ཤེས་པའོ། །
གང་ལ་ཤེས་པ་ཡོད་པ་དེ་ན་གཟུགས་ཅན་མ་ཡིན་པའི་ཕུང་པོ་བཞི་ཡང་ཡོད་ལ། དེ་
ལ་རྟེན་གཟུགས་ཀྱི་ཕུང་པོ་ཡང་གདོན་མི་ཟ་བར་ཡོད་དོ། །སེམས་ཅན་ནི་དེ་ཙམ་
དུ་ཟད་པས་དེའི་འབྲས་བུ་ངན་སོང་གི་འགྲོ་བ་དེ་ཡིན་ནོ་ཞེས་བྱ་བར་ཤེས་པར་
བྱས་ནས་དེ་ལ་སྲིད་པ་ཞེས་བྱའོ། །མྱ་ངན་ལས་འདས་པ་དངོས་པོ་དང་དངོས་པོ་
མེད་པར་ཡང་མེད་དོ་ཞེས་དེ་སྐད་དུ་སྨྲ་བས་ཡང་དག་པའི་ལྟ་བ་བསལ་ནས་མེད་
• 5

དབུ་མ་རིན་ཆེན་ཕྲེང་བ་རྩ་འགྲེལ།
པར་ལྟ་བ་ལ་བརྟེན་པའི་ཕྱིར་ལོག་པར་ལྟ་བ་ཁོ་ན་ལ་ཡང་དག་པར་བརྟེན་པར་འགྱུར་
རོ་ཞེས་དེ་དགག་པའི་ཕྱིར་མེད་པ་དང་། ཡོད་པ་དང་མྱ་ངན་ལས་འདས་པ་གསུམ་
ཆར་གྱི་མཚན་ཉིད་མདོར་བསྟན་པ་ཡིན་ཏེ། འདི་ལས་བདེ་འགྲོ་རྒྱུ་མཐུན་པར་འགྱུར་
ཞིང་འབྱུང་བར་འགྱུར་བས་འབྲས་བུ་བདེ་འགྲོ་ཅན་ཡིན་ནོ་ཞེས་བྱ་བའི་ཐ་ཚིག་གོ །
ཡང་དག་པ་ཕྱིན་ཅི་མ་ལོག་པའི་ལྟ་བ་ནི་བློ་གྲོས་དང་འདོད་པ་ཡིན་ཏེ། དེ་ཡང་ཁོ་
བོ་ཅག་ལ་ཐ་སྙད་དུ་ཡོད་ན་ཇི་ལྟར་དེ་བསལ་བ་ཡིན། མྱ་ངན་ལས་འདས་པ་ཡང་
ཐར་པ་འཆིང་པ་དང་བྲལ་བ་ཡིན་ལ། དེ་ཡང་དོན་འགའ་ཡང་མ་ཡིན་ན་དེ་བཞིན་
དུ་བརྗོད་པ་ལ་ཉེས་པ་ཅི་ཞིག་ཡོད། མྱ་ངན་འདས་པ་ནི་རྣམ་པ་གཉིས་ཏེ། ཕུང་པོའི་
ལྷག་མ་དང་བཅས་པ་དང་ཅིག་ཤོས་སོ། །རེ་ཞིག་ཕུང་པོའི་ལྷག་མ་མེད་པ་གང་ཡིན་
པ་དེ་ལ་ནི་དངོས་པོ་ལ་སོགས་པའི་རྣམ་པར་རྟོག་པ་ཤིན་ཏུ་མི་སྲིད་དོ། །ཕུང་པོའི་
ལྷག་མ་དང་བཅས་པ་ལ་ཡང་མེད་དོ་ཞེས་བསྟན་པའི་ཕྱིར། ཤེས་པས་མེད་དང་ཡོད་
ཞིའི་ཕྱིར། །ཞེས་བྱ་བ་ལ་སོགས་པ་སྨོས་སོ། ། ཤེས་པ་ནི་འདིར་བསྒོམས་པའི་རབ་
ཀྱི་མཐའ་ལས་སྐྱེས་པ་རྣམ་པར་རྟོག་པའི་ཚོགས་མ་ལུས་པར་བསལ་བ་ཉམས་སུ་
མྱོང་བའི་རྣམ་པར་ཞིགས་པ་དོན་ཕྱིན་ཅི་མ་ལོག་པར་དམིགས་པ་ཡིན་པར་བཤད་
དོ། །མེད་པ་དང་ཡོད་པར་ལྟ་བ་ཉེ་བར་ཞི་བའི་ངོ་བོ་དེའི་ཕྱིར་རོ། །བསྲུང་ཞེས་བྱ་
བའི་སྒྲ་ནི་བསོད་ནམས་དང་གཞན་ལ་བྱ་སྟེ། བསོད་ནམས་དང་གཞན་བསྲུང་བས
དེའི་ཕྱིར་བསྲུང་བ་ཞེས་བྱ་བའི་སྒྲས་ནི་བསོད་ནམས་བརྗོད་དོ། ། ད།
གསོད་པ་ལ་སོགས་པའི་མཚན་ཉིད་ཀྱི་བྱ་བ་ནི་བསོད་ནམས་བསྲུང་བ་ཐུང་ཞིང་མི་
སྣང་བར་བྱེད་པས་ན་སྡིག་པ་ཞེས་བྱའོ། ། ་་་ །
འདས་པ་ནི་རྒལ་བ་སྟེ། སྡིག་པ་དང་བསོད་ནམས་དད་ལས་འདས་པ་དེ་ཡིས་རྒྱུ་
མེད་པའི་ཕྱིར་ངན་འགྲོ་དང་བདེ་འགྲོ་ལས་འདས་པ་ཞེས་བྱ་བ་ཚིག་ལྷག་མ་ཡིན་
ནོ། །དེ་ལྟ་བུ་དེ་ནི་ཐར་པ་ཡིན་པར་དམ་པ་མཁས་པ་རྣམས་ཀྱིས་བཤད་དོ། །དེ་
ལྟར་ཐར་པ་ནི་ངན་འགྲོ་དང་བདེ་འགྲོ་ལས་འདས་པ་ཡིན་པར་བཤད་ལ། འདས་
- 66 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པ་ཞེས་བྱ་བའི་དོན་ཡང་འགའ་ཡང་ཡོད་པ་མ་ཡིན་ན་ཇི་ལྟར་དངོས་པོ་ལ་སོགས་
པའི་ངོ་བོ་ཡིན་པར་འགྱུར། །གཞན་ལ་ལྟོས་ཏེ་ཡང་མེད་པར་བརྗོད་པར་བྱ་བ་མ་
ཡིན་ཏེ། ཡང་དག་པར་ན་དེ་ཡང་མ་གྲུབ་པའི་ཕྱིར་རོ། །ད་ནི། སྐྱེ བ་རྒྱུ་དང་བཅས་
མཐོང་བས། །ཞེས་བྱ་བ་ལ་སོགས་པས་ཆད་པ་དང་རྟག་པར་ལྟ་བ་མི་སྲིད་པར་
སྟོན་ཏེ། སྐྱེ་བ་ནི་འབྱུང་བའོ། །འགྲོ་བས་ན་རྒྱུའོ། ། རྒྱུ་ནི་འགྲོ་བས་ཏེ། འབྲས་བུ་
ལ་འགྲོ་ཞིང་སྒྲུབ་པར་བྱེད་པ་ཞེས་བྱ་བའི་ཐ་ཚིག་གོ །རྒྱུ་དང་བཅས་པར་འཇུག་
པས་ན་དེ་སྐད་ཅེས་བྱའོ། །མཐོང་བ་རྟོགས་པའོ། །འགོག་པ་ནི་ཉེ་བར་ཞི་བ་སྟེ།
སྔར་བཤད་པ། ངར་འཛིན་ཡོད་ན་ཡང་ལས་ཏེ། །དེ་ལས་ཡང་ནི་སྐྱེ་བ་ཡིན། །
ཞེས་བྱ་བ་དེས་ནི་སྐྱེ་བ་དང་རྒྱུ་དང་བཅས་པ་བཤད་དོ། ། དེ་ནི་རང་གཞན་གཉི་ག་
དང་༑ ༑ཞེས་བྱ་བ་དང་། ངར་འཛིན་པ་ནི་ཟད་པར་འགྱུར། །དེ་ནས་ལས་དང་སྐྱེ་
བ་ཡང་། །ཞེས་བྱ་བ་དེས་ནི་འགོག་པའོ། །ཚིགས་སུ་བཅད་པ་འདིས་སྐྱེ་བ་རྒྱུ་དང་
བཅས་པ་དེ་ཀུན་རྫོབ་པ་ཡིན་གྱི། ཡང་དག་པ་མ་ཡིན་ནོ་ཞེས་བྱ་བར་སྔར་སྐྱེས་པ་
དང་ཞེས་བྱ་བ་ལ་སོགས་པས་སྟོན་པར་བྱེད་དེ། འབྲས་བུ་བས་སྔར་སྐྱེས་ཤིང་བྱུང་
བ་ལ་དེ་སྐད་ཅེས་བྱའོ། ། ལྷན་ཅིག་སྐྱེས་པ་ནི་དུས་མཉམ་དུ་སྐྱེས་པའོ། ། རྒྱུ་མིན་
ཞེས་བྱ་བ་ནི་རྒྱུ་མ་ཡིན་པ་སྟེ་དེ་ཉིད་དུ་རྒྱུ་མེད་པའོ། །དོན་དུ་ཞེས་བྱ་བ་ནི་དོན་དམ་
པར་རོ། །དོན་ནི་རིགས་པས་བསམས་པ་ལས་བྱུང་བའི་ཤེས་རབ་ཕྱིན་ཅི་མ་ལོག་
པར་དོན་འཛིན་པ་ལ་བྱ་སྟེ། དེ་ལ་འཇུག་པའི་ཐབས་ཡིན་པའི་ཕྱིར་རོ། །དེས་རྒྱུ་
མ་ཡིན་པ་ཉིད་དུ་དཔྱད་ན་རྣམ་པ་གཉི་ག་ལ་ཡང་རྒྱུ་མེད་དོ་ཞེས་བྱ་བའི་ཐ་ཚིག་སྟེ།
རྒྱུ་མ་ཡིན་པ་ཉིད་ནི་འབྲས་བུ་བས་སྔར་སྐྱེས་པའི་གནས་སྐབས་ཀྱི་རྒྱུ་ཅན་ཡིན་ནོ། །
འབྲས་བུ་བྱུང་བ་ཡིན་ན་དེའི་རྟེན་སྐྱེད་པར་བྱེད་པ་རྒྱུ་ཡིན་ལ། དེ་མེད་ན་གོ་ཇི་ལྟར་
རྒྱུ་ཡིན། ལྷན་ཅིག་བྱུང་བ་ཡང་སྐྱེད་པར་བྱེད་པ་མ་ཡིན་པས་རྒྱུ་མ་ཡིན་ཏེ། ད་ལྟར་
འབྱུང་ན་ངེས་པ་མེད་པའི་ཡང་ཕྱིར་རོ། །
དོན་འདི་ནི་འདི་ལྟ་བུར་གྲགས་པ་མ་ཡིན་ནོ་ཞེས་བསྟན་པའི་ཕྱིར། བཏགས་དང་
- 67 -

དབུ་མ་རིན་ཆེན་ཕྲེང་བ་རྩ་འགྲེལ།
ཡང་དག་ཉིད་དུ་ན། །ཞེས་བྱ་བ་ལ་སོགས་པ་སྨོས་སོ། །བཏགས་པ་ནི་འདོགས་པ་
སྟེ་ཐ་སྙད་དོ། །གྲགས་པ་ནི་རབ་ཏུ་གྲགས་པ་སྟེ་ཐ་སྙད་མེད་པའི་ཕྱིར་རོ་ཞེས་བྱ་
བའི་ཐ་ཚིག་གོ །ཡང་དག་པ་ཉིད་ཀྱི་དབང་དུ་མཛད་ནས་ཡང་དག་པ་ཉིད་དུ་སྐྱེ་བ་
ནི་འབྱུང་བའོ། །དེ་ཡང་རབ་ཏུ་མ་གྲགས་པའི་ཕྱིར་ཏེ། འདི་ནི་རང་གཞན་གཉི་ག་
དང་ཞེས་བྱ་བ་དེར་སྐྱེ་བ་མེད་པ་ཡང་བསྟན་ཟིན་ཏོ། །དེ་ལྟར་ཡང་དག་པ་ཉིད་དུ་
སྐྱེ་བ་བཀག་པ་བྱས་པ་དང་། གང་ལ་ལ་འོ་ན་རྐྱེན་ཉིད་འདི་པ་ཙམ་ཡང་བཀག་གོ་
ཞེས་ཟེར་བདེ་ལ་བརྗོད་པར་བྱ་སྟེ། རྐྱེན་ཉིད་འདི་བ་ཙམ་ནི་འདི་ལྟ་སྟེ། འདི་ཡོད་
པས་ན་འདི་འབྱུང་ཞེས་བྱ་བ་འདི་ཡིན་ནོ། །འདི་ཞེས་བྱ་བ་ནི་རྒྱུའོ། ། ཡོད་པས་ན་
ཞེས་བྱ་བ་ནི་ཡོད་ནའོ། །འདི་ཞེས་བྱ་བ་ནི་འབྲས་བུའོ། །འདི་ཇི་ལྟ་བུ་ཞིག་ཅེ་ན་
དཔེར་ན་རིང་པོ་ཡོད་ན་ཐུང་ངུ་བཞིན་ནོ། །དོན་དེ་ཉིད་དཔེ་གཞན་གྱིས་སྒྲུབ་པར་
བྱེད་དེ། འདི་ཞེས་བྱ་བ་ནི་རྒྱུའོ། །འདི་ཞེས་བྱ་བ་ནི་འབྲས་བུའོ། ། ལྷག་མ་ནི་གོ་
སླའོ། །འདི་མཇུག་ཐོགས་པ་ནི་སུན་འབྱིན་ཏེ། སྔར་ཐ་སྙད་དུ་རིང་པོ་ལ་ལྟོས་ནས་
ཐུང་ངུར་བཤད་པ་གང་ཡིན་པ་དེ་ཉིད་ཡང་དག་པར་ན་རིང་པོ་མེད་པའི་ཕྱིར་ལ།
ཐུང་ངུའི་རང་གི་ངོ་བོ་མེད་པའི་ཕྱིར་དེ་ལ་ལྟོས་པ་ཅན་གྱི་རིང་པོ་ཡང་མེད་དོ། །འོན་
ཏེ་ཐུང་ངུའི་མིང་མེད་ཀྱང་མིང་ཅན་ནི་ལོད་ཡོད་པ་ཁོ་ནའོ་ཞེ་ན། དེ་ཡང་རུང་བ་མ་ཡིན་
ཏེ། ཡང་དག་པར་ན་སྐྱེ་བ་མེད་པའི་ཕྱིར་ཏེ། གཉི་ག་ཡང་མི་སྲིད་དོ། །དེ་བཞིན་དུ་
འདི་སྐྱེས་པས་ན་འདི་སྐྱེ་སྟེ། དཔེར་ན་མར་མེ་བྱུང་ན་འོད་བྱུང་བ་བཞིན་ནོ་ཞེས་བྱ་
བ་མར་མེ་ལ་ཡང་བརྗོད་པར་བྱའོ། །དེ་ལྟ་ཡིན་དང་རྒྱུ་དང་འབྲས་བུ་སྐྱེ་བ་ནི་ཡང་
དག་པ་མ་ཡིན་ནོ། །འོ་ན་ཅི་ཞེ་ན་ཐ་སྙད་པ་ཡིན་ནོ་ཞེས་མཇུག་ཐོགས་པས་སྟོན་པར་
བྱེད་དེ། རྒྱུ་དང་འབྲས་བུ་ནི་རྒྱུ་དང་འབྲས་བུ་དག་སྟེ་དེ་དག་གི་སྐྱེ་བའོ། །མཐོང་
ཞིང་ཞེས་བྱ་བ་ནི་ཤེས་ཤིང་ངོ༌། ། མ་
ཇི་བཞིན་ཞེས་བྱ་བ་ནི་རང་གི་ངོ་བོ་ཇི་ལྟ་བ་བཞིན་ནོ། །རང་གི་ངོ་བོ་ཅི་ཡིན་ཞེ་ན།
སྤྲོས་ལས་བྱུང་བར་ཞེས་བྱ་བ་སྨོས་ཏེ། སྤྲོས་པ་ནི་རྣམ་པར་རྟོག་པའི་མངོན་པར་
- 68 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བརྗོད་པས་རྒྱས་པར་ཐ་སྙད་འདོགས་པའོ་ཞེས་བྱ་བའི་དོན་དེ་དེ་ལས་བྱུང་བའོ། །
ཡང་དག་པར་སྐྱེ་བ་མེད་ཀྱང་མེད་པ་ཉིད་དུ་ཁས་མི་ལེན་ཅིང་ཉེ་བར་མི་འགྲོ་སྟེ་མེད་
པ་ཉིད་ཀྱི་ལྟ་བ་མི་འཛིན་ཏོ། །ཡང་དག་ཇི་བཞིན་ཞེས་བྱ་བ་ནི་ཕྱིན་ཅི་མ་ལོག་པ་
སྟེ་དེའི་ངོ་བོ་ལ་དེ་སྐད་ཅེས་བྱའོ། །དེ་ཡོངས་སུ་ཤེས་པ་དེས་ན་འཆིང་བ་ཐམས་
ཅད་དང་སྡུག་བསྔལ་དག་ལས་གྲོལ་བར་འགྱུར་རོ། །ཡོད་པ་དང་མེད་པའི་ལྟ་བ་
གཉིས་ཉིད་གཉིས་སོ། ། གཉིས་པོ་དེ་ལ་མི་བརྟེན་པ་སྟེ། དེ་ལ་མི་གནས་ཤིང་གཉིས་
ཀྱི་འདུ་ཤེས་དང་བྲལ་བ་ཡིན་ནོ། ། སོ་སོའི་སྐྱེ་བོའི་གནས་སྐབས་ན་མི་ཤེས་པའི་
དབང་གིས་ཕྱིན་ཅི་ལོག་པའི་བློ་ཅན་ལ་རྟག་པ་དང་ཆད་པའི་རྣམ་པར་ཡོད་པ་དང་
མེད་པར་ལྟ་བ་དག་འབྱུང་ངོ༌། །མྱ་ངན་ལས་འདས་པ་དང་བར་ཆད་མེད་པར་གནས་
པ་ལ་མི་ཤེས་པ་ཆུང་ངུའི་ཆུང་ངུ་ཡང་འགག་པ་ལ་མངོན་དུ་ཕྱོགས་སོ། །དེ་བས་ན་
ཕྱིན་ཅི་ལོག་ཏུ་འཛིན་པ་མེད་པའི་ཕྱིར་དེ་ལྟར་མ་གྱུར་པ་ནི་དེ་ལ་མི་བརྟན་པ་སྟེ།
དེའི་ཕྱིར་གྲོལ་ཞེས་བཤད་དོ། །ཐག་རིང་ནས་ཞེས་བྱ་བ་ལ་སོགས་པས་ནི་དོན་དེ་
ཉིད་དཔེས་གསལ་བར་བྱེད་དེ། ཐག་རིང་པོ་ན་གནས་པའི་མིས་ཆུ་མ་ཡིན་པ་ལ་
ཆུའི་རྣམ་པར་མཐོང་བས་ན་མི་གསལ་བ་ལྟར་ཡུལ་དང་དུས་ཀྱི་དབང་གིས་འཁྲུལ་
བའི་མིག་གིས་ཐག་རིང་པོ་ནས་མཐོང་བའི་གཟུགས་ཀྱང་མི་གསལ་ལོ། ། ལག་པ་
དང་བོང་བ་དང་དབྱུག་པ་ལ་སོགས་པས་གཟུགས་སུ་རུང་ཞིང་གནོད་པ་བྱར་རུང་
བས་ན་གཟུགས་སོ། །མཐོང་ན་གོ་ཇི་ལྟར་མི་གསལ་བ་ཡིན་ཞེ་ན། ཆུ་མ་ཡིན་པ་
ལ་ཆུའི་རྣམ་པར་མཐོང་བས་སོ། །དེ་དང་ཉེ་བ་རྣམས་ཀྱིས་ནི་གཟུགས་ཉིད་གསལ་
ཞིང་མངོན་པར་མཐོང་གི་ཆུའི་རྣམ་པར་ནི་མ་ཡིན་ཏེ། ཇི་ལྟར་ཐག་རིང་པོ་ནས་
མཐོང་བའི་སྨིག་རྒྱུའི་གཟུགས་མི་གསལ་བ་ཞེས་བྱ་བ་ནི་ཚིག་ལྷག་མ་ཡིན་ནོ། །དེ་
བཞིན་དུ་ཇི་ལྟར་མྱ་ངན་ལས་འདས་པ་དང་ཐག་རིང་བ་ཉེས་པ་ཐམས་ཅད་ཀྱི་གཞིར་
གྱུར་བ་རྣམས་ཀྱིས་འཇིག་རྟེན་འཁོར་བ་ལ་ཡང་དག་པའི་ངོ་བོར་མཐོང་བ་དེ་ལྟར་
དེ་དང་ཉེ་བ་རྣམས་ཀྱིས་དེ་མྱ་ངན་ལས་འདས་པ་དང་ཉེ་བ་ཡོན་ཏན་ཐམས་ཅད་ཀྱི་
- 69 -

དབུ་མ་རིན་ཆེན་ཕྲེང་བ་རྩ་འགྲེལ།
གཞིར་གྱུར་པ་རྣམས་ཀྱིས་ནི་མ་ཡིན་ནོ། ། འ ་
འཇིག་རྟེན་ཇི་ལྟ་བུ་ཞིག་ཅེ་ན། མཚན་མེད་ཅེས་བྱ་བ་སྨྲོས་ཏེ། མཚན་མ་ནི་བུད་
མེད་ལ་སོགས་པ་སྟེ་དེ་དག་ཏུ་བརྗོད་པ་དང་ཤེས་པའི་རྒྱུ་ཡིན་ནོ། །གང་ལ་མཚན་
མ་མེད་པ་ཡོད་པ་དེ་ནི་མཚན་མ་མེད་པ་སྟེ་སྟོང་པ་ཞེས་བྱ་བའི་ཐ་ཚིག་གོ །ཇི་ལྟ་བུ་
ཞིག་ཏུ་མཚན་མ་མེད་ཅེ་ན། སྨིག་རྒྱུ་བཞིན་ཞེས་བྱ་བ་སྨོས་ཏེ། ཇི་ལྟར་སྨིག་རྒྱུ་
ཆུའི་རྣམ་པས་སྟོང་པ་དེ་བཞིན་དུ་འཇིག་རྟེན་འདི་ཡང་གང་དང་གང་གི་རྣམ་པར་
སྣང་བ་དེས་ཐམས་ཅད་སྟོང་ངོ་། །ཇི་ལྟར་སྨིག་རྒྱུ་ཆུ་འདྲ་བར་མཐོང་བ་ཡང་དག་
པར་བརྟགས་ན་ཆུའི་ངོ་བོ་ཉིད་ཀྱང་མ་ཡིན་ལ་སྨིག་རྒྱུ་ཡང་ངོ་བོ་ཉིད་དང་བཅས་པ་
ཡིན་པ་དེ་བཞིན་དུ་ཕུང་པོ་ཆུ་དང་འདྲ་བ་རྣམས་ཀྱང་དོན་དམ་པར་ན་བདེན་པ་མ་
ཡིན་ནོ། །དེའི་ཕྱིར་བདག་གི་རང་བཞིན་མ་ཡིན་ལ། ཕུང་པོའི་རང་བཞིན་ཡང་མ་
ཡིན་ནོ། །དེ་ལྟ་བུའི་ཆོས་རྣམས་ལ་གང་དག་མངོན་པར་ཞེན་པ་ཡོད་པ་དེ་དག་ནི་
ཤིན་ཏུ་བླུན་པ་སྟེ་འཁོར་བ་པ་ཡིན་ནོ་ཞེས་མཇུག་ཐོགས་ཀྱི་ཚིགས་སུ་བཅད་པ་
གཉིས་ཀྱིས་སྟོན་ཏོ། ། སྨིག་རྒྱུ་ལ་འདི་ནི་ཆུ་ཡིན་ནོ་ཞེས་བྱ་བའི་རྣམ་པར་བསམས་
ནས་ཏེ། དེར་ཞེས་བྱ་བ་ནི་སྨིག་རྒྱུ་དེར་རོ། །སྨིག་རྒྱུ་དང་ཉེ་བ་ལ་སྨིག་རྒྱུའི་སྒྲར་
བརྗོད་དེ་དཔེར་ན། གངྒཱའི་གནག་ལྷས་ཞེས་བྱ་བ་ཡིན་ནོ། ། སྨིག་རྒྱུའི་ཕྱོགས་དང་
ཉེ་བར་སོང་པ་ལས་གལ་ཏེ་ཆུ་དེ་འདི་ན་མེད་དོ་ཞེས་འཛིན་པའོ། །འདི་སྐད་དུ་
བཤད་པ་ཡིན་ཏེ། གལ་ཏེ་ལན་འགའ་ཞིག་སྨིག་རྒྱུ་དེ་ལ་ཆུ་ཡོད་པར་མཐོང་བར་
གྱུར་ན་ནི་ལ་ལར་ཡོད་པར་མཐོང་བས་འདི་ན་མེད་དོ་ཞེས་བྱ་བར་རུང་ངོ༌། །གང་
གི་ཚེ་ཐམས་ཅད་ན་དེ་གཏན་མེད་པ་དེའི་ཚེ་ཆུ་དེ་མེད་དོ་ཞེས་འཛིན་པ་དེ་ནི་བདག་
ཉིད་ཤིན་ཏུ་བླུན་པར་སྒྲོགས་པ་ཡིན་ནོ་ཞེས་བྱ་བ་ཡིན་ནོ། ། ཁྱོད་
དེ་བཞིན་དུ་སྒྲིག་ལྟ་བུའི་ཞེས་བྱ་བ་ནི་ཡང་དག་པར་ན་སྨིག་རྒྱུ་དང་འདྲའོ། །འདི་
སྐད་དུ་བཤད་པ་ཡིན་ཏེ། ཐ་སྙད་དུ་ནི་དེ་ལྟ་མ་ཡིན་ནོ་ཞེས་བྱ་བ་ཡིན་ནོ། །གལ་ཏེ་
དངོས་པོའི་སྟོབས་ཀྱིས་ཡོད་པ་ཉིད་སྤངས་པའི་ཕྱིར་མེད་པ་བར་འགྱུར་ན་མེད་པ་
- 70 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཉིད་སྤངས་པའི་ཕྱིར་ཡོད་པ་པར་ཡང་ཅིའི་མི་འགྱུར། གལ་ཏེ་འདི་སྙམ་དུ་རེ་ཞིག་
མྱ་ངན་ལས་འདས་པའི་གནས་སྐབས་ན་ནི་རྣམ་པར་མི་རྟོག་པའི་ཡེ་ཤེས་ཡོད་པས་
དེ་ལྟར་ཡོང་འགྱུར་གྲང་ན། སོ་སོའི་སྐྱེ་བོའི་གནས་སྐབས་ན་དེ་འཐོབ་པའི་ཐབས་
ཀྱི་ལམ་མམ། གཞན་ལ་ཡོད་པ་གང་ཡིན་པ་སུན་ཕྱུང་བ་བྱས་པ་གང་ཡིན་པ་དེ་ཉིད་
དངོས་པོའི་སྟོབས་ཀྱི་དོན་གྱིས་མེད་པར་བསླན་དགོས་ཞེས་བྱ་བར་སེམས་ན་དེ་
དྲང་བའམ་འཐོབ་པ་ཞེས་བྱ་བའི་ཐ་ཚིག་གོ །དེ་ལྟར་ཐབས་དེས་མེད་པ་པ་ཉིད་ཀྱི་
དོན་རྒྱས་པར་བཀག་པས་ན། གང་དག་དོན་གྱི་མེད་ཉིད་དུ། དམ་མི་འཆའ་ཞིང་
ཞེས་བྱ་བ་ལ་སོགས་པ་སྨོས་པ་ཡིན་ཏེ། དོན་གྱི་སྟོབས་ཀྱིས་མེད་པ་ཉིད་དུ་བསྒྲུབ་
པར་བྱ་བར་རོ། །ཡང་ན་དམ་འཆའ་བ་ལ་སོགས་པ་མེད་པ་བཞེས་བྱའི་གཞན་དུ་
ནི་མ་ཡིན་ན་དེ་དག་ཐམས་ཅད་ནི་འདི་ལ་མེད་དོ་ཞེས་བྱ་བ་སྟོན་པ་ཡིན་ནོ། །དམ་
འཆའ་བ་ནི་འཇིག་རྟེན་ཕ་རོལ་ལ་སོགས་པ་མེད་དོ་ཞེས་ཁས་ལེན་པ་ཡིན་ན་ཐ་
སྙད་དུ་ཐམས་ཅད་ཁས་ལེན་པ་ཁོ་བོ་ཅག་ལ་ནི་དེ་མེད་དོ། །འོ་ན་ཏེ་འཇིག་རྟེན་ཁ་
ཟེར་བས་འཇིགས་པས་དེ་མི་བྱེད་དོ་ཞེ་ན། འོ་ན་ནི་ལུས་དང་ངག་གི་ཉེས་པར་སྤྱོད་
པའི་མཚན་ཉིད་ཀྱི་སྤྱོད་པ་ཡོད་པར་འགྱུར་བ་ཞིག་ན། དེ་ཡང་བསམ་གཏན་དང་
འདོན་པ་ལྷུར་ལེན་པའི་ཚངས་པར་སྤྱོད་པ་ལ་སོགས་པའི་ཡོན་ཏན་གྱིས་བརྒྱན་པ་
ལ་མེད་དོ། །འོན་ཏེ་རྙེད་པ་དང་བཀུར་སྟི་རྣམ་པར་ཆད་ཀྱིས་དོགས་པས་ཉེས་པར་
སྤྱོད་པ་བོར་ནས་ལེགས་པར་སྤྱད་པ་སྤྱོད་དུ་ཟད། སེམས་ནི་མེད་པར་ལྟ་བས་གནས་
སོ་ཞེ་ན། བྱང་ཆུབ་རྟེན་ཕྱིར་སེམས་མེད་ན། །ཞེས་བྱ་བ་སྨོས་སོ། །བྱང་ཆུབ་ནི་བླ་
ན་མེད་པའི་ཡེ་ཤེས་ཏེ། དོན་འདི་ལ་ནི་སྡེ་བ་མི་འཇུག་པའི་ཕྱིར་རོ། །ཇི་ལྟར་ཞེས་
བྱ་བ་ནི་རྒྱུ་གང་གིས་ནའོ། །དམིགས་པའི་གདོན་གྱིས་ཟིན་པ་རྣམས་ཀྱིས་བཤད་
ཅིང་སྨྲས་ཞེས་བྱ་བ་ཡིན་ནོ། །
ཆོས་འདི་ནི་དམིགས་པ་ཅན་ཐམས་ཅད་དང་ཐུན་མོང་མ་ཡིན་ནོ་ཞེས་བྱ་བར་ཚིགས་
སུ་བཅད་པ་གཉིས་ཀྱིས་སྟོན་ཏོ། །ཡང་ན། གཉིས་ལ་མི་བརྟེན་ཐར་བར་འགྱུར། །
- 71

༡ དབུ་མ་རིན་ཆེན་ཕྲེང་བ་རྩ་འགྲེལ། ། ཁོ
ཞེས་བྱ་བའི་དོན་འདི་སུ་ཞིག་གིས་མ་སྨྲས་ན་གང་གི་ཕྱིར་བཤད་ཅེས་བྱ་བའི་ཕྱོགས་
སྔ་མ་འདི་ལ་མཇུག་ཐོགས་ཀྱི་ཚིགས་སུ་བཅད་པ་སྨོས་སོ། །འདི་ལ་གང་ཟག་དང་
ཕུང་པོར་སྨྲ་བའི་དང་ཚུལ་ཡོད་པས་ན་དེ་དག་ནི་དེ་དག་ཏུ་སྨྲ་བའོ། །དྲང་སྲོང་སེར་
སྐྱ་ནི་བགྲང་བར་བྱེད་པས་ན་གྲངས་ཅན་ཞེས་བྱ་ལ། དེའི་སློབ་མ་སེར་སྐྱ་བ་རྣམས་
ལ་ཡང་གྲངས་ཅན་ཞེས་བྱའོ། །འུག་པ་ནི་གཟེགས་ཟན་ཏེ་གཟེགས་མ་ཟ་ཞིང་འུག་
པ་ལྟར་སྤྱོད་པས་སོ། །དེའི་སློབ་མ་རྣམས་ནི་བུ་དང་འདྲ་བས་ན་འུག་ཕྲུག་བ། །གོས་
ནི་བགོ་བའོ། །འདི་དག་གོས་དང་བྲལ་བས་ན་དེ་སྐད་ཅེས་བྱ་སྟེ་གཅེར་བུ་ཞེས་བྱ་
བའི་དོན་ཏོ། ། གྲངས་ཅན་དང་འུག་ཕྲུག་དང་གོས་མེད་པ་རྣམས་ལ་དེ་སྐད་ཅེས་
བྱའོ༑ ༑འདི་དག་དང་བཅས་པས་ནི་གྲངས་ཅན་འུག་ཕྲུག་དང་གོས་མེད་བཅས་པའོ། །
གལ་ཏེ་དྲིས་ན་ཡོད་པ་དང་མེད་པ་ལས་འདས་པ་གཉིས་དང་བྲལ་བ་སྨྲ་ན་དེ་ལ་དྲིས་
ཤིག་ཅེས་བྱ་བའི་ཐ་ཚིག་གོ །གྲངས་ཅན་ལ་སོགས་པ་ཇི་ལྟར་མི་སྨྲ་ཞེ་ན། འདི་
ལྟར་རེ་ཞིག་གྲངས་ཅན་རྣམས་ནི་སྐྱེས་བུ་དང་གང་ཟག་ལ་ནི་ཡོད་པ་ཉིད་དུ་ཤེས་
སོ། ། ས་ལ་སོགས་པ་ལ་ནི་བསྐལ་པ་ཆེན་པོའི་བར་དུའོ། །འདས་པ་དང་མེད་པ་
དག་ལ་ནི་མེད་པ་ཉིད་དུའོ། །འགྱུར་བའི་ཚོགས་ལ་ནི་ཡང་དག་པར་ན་མེད་པ་ཉིད་
དུ་ཤེས་ཏེ། དེ་ལྟར་ལ་ལ་ནི་ཡོད་པ་ལ་ནི་མེད་པས་ན་ཡོད་པ་དང༌། མེད་པ་ལས་
འདས་པ་ཡིན་ནོ་ཞེས་སྨྲ་བ་ལ་དགོངས་ནས་དྲིས་ཞེས་བྱ་བ་སྨོས་སོ། །བྱེ་བྲག་པ་
རྣམས་ཀྱང་རྡུལ་ཕྲ་རབ་རྣམས་དང་རྡུལ་གཉིས་པ་ལ་སོགས་པས་བརྩམས་པ་བུམ་
པ་ལ་སོགས་པ་ལ་ཡོད་པ་དང་མེད་པ་ཉིད་དུ་ཤེས་སོ། །གོས་མེད་པ་རྣམས་ཀྱང་
ཡིན་པར་སྨྲ་བ་སྟེ། ཡོད་པ་ཡང་ཡིན་མེད་པ་ཡང་ཡིན་ཞེས་བྱ་བ་དང་། དེ་བཞིན་དུ་
སྲོག་ལ་ནི་ཡོད་པ་ཉིད་དང་། ལྷག་མ་ལ་ནི་མེད་པ་ཉིད་དུ་ཤེས་སོ། །གང་ཟག་དང་
ཕུང་པོར་སྨྲ་བ་གང་ཡིན་པ་དེ་དག་ཀྱང་གང་ཟག་ལ་ནི་ཡོད་པ་ཉིད་དུ། ས་ལ་སོགས་
པ་ལ་ནི་བསྐལ་པ་ཆེན་པོའི་བར་དུ། འདས་པ་དང་མ་འོངས་པ་དག་ལ་ནི་མེད་པ་
ཉིད་དུ་ཤེས་ཏེ། དེ་ལྟར་ལ་ལ་ནི་ཡོད་ལ། ལ་ལ་ནི་མེད་པས་ན་ཡོད་པ་དང་མེད་པ་
- 72

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ལས་འདས་པ་ཡིན་ནོ་ཞེས་སྨྲ་བ་ལ་དགོངས་ནས་དྲིས་ཞེས་བྱ་བ་སྨོས་སོ། །དེ་ལྟར་
བཤད་མ་ཐག་པའི་རྒྱུ་དེའི་ཕྱིར་སངས་རྒྱས་བཅོམ་ལྡན་འདས་རྣམས་ཀྱིས་བསྟན་
པ་ནི་བྱ་བ་དང་བྱ་བ་མ་ཡིན་པ་བླང་བ་དང་དོར་བ་སྟོན་པའོ། །
འཆི་མེད་ཅེས་བྱ་བ་ལ། འཆི་བ་མེད་པ་ནི་མྱ་ངན་ལས་འདས་པ་ལ་སྟེ་འདི་ལ་འཆི་
བ་མེད་པས་ན་འཆི་བ་མེད་དོ། །དེ་འཐོབ་པའི་ཐབས་ཡིན་པས་ན་དེ་སྐད་ཅེས་
བྱའོ༑ །ཇི་སྐད་སྨོས་པའི་རིགས་པས་ཡོད་པ་དང་མེད་པ་ལས་འདས་པར་བཤད་
པ་ཟབ་མོ་གཏིང་དཔག་དཀའ་བ་དེ་ཁོ་ན་ཆོས་ཀྱི་ཁུད་པ་ཡིན་ནོ་ཞེས་བྱ་བར་ཤེས་
ཤིང་ཁོང་དུ་ཆུད་པར་གྱིས་ཤིག སྒོ་རིས་དང་འདྲ་བས་ན་ཁུད་པ་སྟེ་ཐུན་མོང་མ་ཡིན་
པ་ཞེས་བྱ་བའི་དོན་ཏོ། །གོང་དུ་ནི། དེ་ནི་རང་གཞན་གཉི་ག་དང༌། །དུས་གསུམ་
ཉིད་དུའང་མ་ཐོབ་ཕྱིར། །ཞེས་སྐྱེ་བ་མེད་པར་བཤད་དོ། །ད་ནི་སྐྱེ་བ་ཁས་བླངས་
ནས་འཇིག་རྟེན་ཞེས་བྱ་བ་འགའ་ཡང་མེད་དོ་ཞེས་མཇུག་ཐོགས་པས་སྟོན་ཏོ། ། སྐྱེ་
བ་ནི་འབྱུང་བའོ། །འཇིག་པ་ནི་ཉམས་པ་སྟེ་འཇིག་ཅིང་ཉམས་པ་ན་ཡང་འགྲོ་བ་
མེད་ཅིང་གང་དུ་ཡང་འཕོ་བ་མེད་ལ། སྐྱེ་བ་ན་ཡང་གནས་གང་ནས་ཀྱང་འོང་པ་
མེད་དོ། །སྐྱེས་པ་ཡང་སྐད་ཅིག་ཀྱང་མི་གནས་པ་སྟེ། དེ་ལྟ་ཡིན་དང་འདས་པའི་
དུས་ན་ཡང་མེད། མ་འོངས་པ་ན་ཡང་མེད། ད་ལྟར་ཡང་མེད་པ་ཡིན་ནོ། ། གང་ལས་
དུས་གསུམ་ཆར་ལས་འདས་ཤིང་རྣམ་པར་འདས་པའི་བདག་སྟེ། ངོ་བོ་ཉིད་ཡོད་པ་
དེ་ལ་དེ་སྐད་ཅེས་བྱའོ། །དམ་ཞེས་བྱ་བའི་སྒྲ་ནི་རྣམ་པར་རྟོག་པ་སྟེ། དེ་ལྟ་བུ་ཡང་
ཐ་སྙད་དུ་ནི་ཡོད་དོ་སྙམ་དུ་དགོངས་པ་ཡིན་ནོ། ། འདས་མ་ཐག་པས་འགྲོ་བ་དང་
འོང་བ་དགག་པ་མཛད་ནས། གང་ཕྱིར་གཉི་ག་འོང་ཞེས་བྱ་བ་ལ་སོགས་པས་འཇིག་
རྟེན་དང་མྱ་ངན་ལས་འདས་པ་དག་དོན་དམ་པར་ན་ཁྱད་པར་མེད་པར་སྟོན་ཏེ།
གང་ཕྱིར་ཞེས་བྱ་བའི་སྒྲ་ནི་གང་གི་ཕྱིར་ཞེས་བྱ་བའི་དོན་ཏོ། །གཉི་ག་ཞེས་བྱ་བ་ནི་
འཇིག་རྟེན་དང་མྱ་ངན་ལས་འདས་པ་དག་གོ །གལ་ཏེ་འགའ་ཞིག་གནས་པ་ཡོད་
ན་ནི་འདི་གཉིས་རུང་བ་ཞིག་ནམ་སྐྱེས་པ་ལ་གནས་པ་དེ་མེད་པའི་ཕྱིར་དེ་ནི་མེད་
- 73 -

དབུ་མ་རིན་ཆེན་ཕྲེང་བ་རྩ་འགྲེལ། དེ་རིང་
དོ༑ ༑དེ་མེད་པ་ཉིད་ཀྱིས་འགག་པ་ཡང་མེད་དེ། འདི་ཐམས་ཅད་ཡང་དག་པར་
ཡོད་པ་མ་ཡིན་ནོ། ། 2 ཀྱི་ ཀྱི་
ཐ་སྙད་དུ་ནི་རྒྱུན་གྱིས་འཇུག་པ་ཡོད་དོ་ཞེས་བྱ་བར་གཟུང་ངོ་ལྷག་མ་ནི་གོ་སླའོ། །
དེ་ལྟར་སྐྱེ་བ་ལ་སོགས་པ་དགག་པ་མཛད་པ་དང༌། རྒོལ་བ་ལ་ལ་འདི་སྙམ་དུ་གང་
དག་དངོས་པོ་ཐམས་ཅད་སྐྱེ་ཞིང་དགག་པར་འདོད་ན་དེ་དག་ཁོ་ན་ལ་ཉེས་པ་འདིར་
འགྱུར་གྱི། ཁོ་བོ་ཅག་ནི་སྐྱེ་བ་མེད་པ་དང་འགག་པ་མེད་པ་དང་སྐད་ཅིག་མ་མ་ཡིན་
པར་འདོད་དེ། དེའི་ཕྱིར་ཁོ་བོ་ཅག་ལ་ཉེས་པ་འདི་མེད་དོ་སྙམ་དུ་སེམས་པ་དེའི་
ཕྱིར། གལ་ཏེ་རྟག་པར་འགྱུར་ན་ནི། །ཇི་ལྟར་ཞེས་བྱ་བ་ལ་སོགས་པ་སྨོས་ཏེ།གཞན་
ཡང་འཇིག་པར་མི་འགྱུར་རོ་ཞེས་བྱ་བ་དེ་ལྟ་བུ་ལ་སོགས་པའི་སུན་དབྱུང་བ་ཞིག་
ཀྱང་ཡོད་ན་གཞན་དུ་བཤད་ཟིན་པས་འདིར་མི་བརྗོད་དོ། །དེ་ཇི་ལྟར་སྐད་ཅིག་མ་
མ་ཡིན་ཞེས་བྱ་ཞེས་དྲི་བ་སྟེ། རྣམ་པ་གང་གིས་ཡིན་པ་སྨྲོས་ཤིག་ཅེས་བྱ་བར་དགོངས་
པ་ཡིན་ནོ། །ཅིའི་ཕྱིར་མ་ཡིན་ཞེ་ན། གལ་ཏེ་རྟག་པར་འགྱུར་ན་ནི། ། ཞེས་བྱ་བ་
སྨོས་ཏེ། གལ་ཏེ་ཞེས་བྱ་བ་ན་ཁས་ལེན་པའམ། གང་གི་ཕྱིར་ཞེས་བྱ་བའི་དོན་ཏོ།།
རྟག་པར་ཞེས་བྱ་བ་ནི་དུས་ཐམས་ཅད་དུའོ། །འགྱུར་བ་ནི་ཡོངས་སུ་འགྱུར་བ་སྟེ་
གནས་སྐབས་གཞན་འཐོབ་པའོ། །དོན་ནི་རྟག་པའི་དོན་དཔྱད་པ་ཉིད་ཀྱིས་གནས་
སྐབས་དཔྱད་པ་ཡིན་ནོ་ཞེས་བྱ་བ་འདི་ཡིན་ནོ། །སྐད་ཅིག་མ་མ་ཡིན་པའི་དངོས་
པོ་ནི་མེད་དེ། རྟག་ཏུ་འགྱུར་བའི་ཕྱིར་བློ་དང་སྒྲ་དང་མེ་ལྕེ་བཞིན་ནོ། །གང་ཞིག་
སྐད་ཅིག་མ་མ་ཡིན་པ་དེ་ལ་ནི་འགྱུར་བ་ཡང་མེད་དེ་དཔེར་ན་ནམ་མཁའ་ལྟ་བུའོ།།
འོན་ཏེ་དེས་འཇིག་པར་འགྱུར་བར་མི་འདོད་ན་དེའི་ཚེ་ཉེས་པ་གཞན། གལ་ཏེ་
འགྱུར་བ་མེད་ན་ནི། །ཞེས་བྱ་བ་ལ་སོགས་པ་སྨོས་ཏེ་གལ་ཏེ་ཞེས་བྱ་བ་ནི་གལ་ཏེ་
ན་ཞེས་བྱ་བའི་དོན་ཏོ། ། །
དོན་དུ་གཞན་ཉིད་དུ་མི་འདྲ་བ་ཉིད་དུ་གལ་འགྱུར་ཏེ། དེ་ལྟ་བུར་སྣང་བའི་ཕྱིར་མེད་
དོ་ཞེས་བྱ་བ་བརྗོད་པར་ཡང་མི་ནུས་སོ། །འོན་ཏེ་ཉེས་པ་འདིར་འགྱུར་དུ་འོང་ཞེས་
- 74 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཏེ། རྟག་པའི་ཕྱོགས་གཅིག་ཟད་པར་སྐད་ཅིག་མ་ཉིད་དུ་འདོད་ལ། ཕྱོགས་གཅིག་
དང་ལྡན་པ་འགའ་ཞིག་ནི་འགྱུར་གྱི་ཐམས་ཅད་དུ་ནི་ཁས་མི་ལེན་ཏེ། བྱེ་བྲག་པ་
རྣམས་ཀྱི་ལྟར་ན་བུམ་པ་ལ་སོགས་པ་རྡུལ་ཕྲ་རབ་ཀྱི་ཕྱོགས་གཅིག་ཡིན་གྱི་རྡུལ་ཕྲ་
རབ་ནི་སྐད་ཅིག་མ་མ་ཡིན་ནོ་ཞེ་ན། དེའི་ཕྱིར་དེ་རྣམས་གཉི་གའང་ཞེས་བྱ་བ་ལ་
སོགས་པ་སྨོས་སོ། །རིགས་པ་ནི་འཐད་པའོ། ། དེ་འདི་ལས་ཡོད་པས་ན་རིགས་པ་
དང་ལྡན་པའོ། །དེ་ལྟ་བུ་མ་ཡིན་པས་ན་རིགས་ལྡན་མིན་ཞེས་བྱའོ། །དེ་ཅིའི་ཕྱིར་
ཞེ་ན། རྒྱུ་མི་འདྲ་བ་ཉིད། མི་དམིགས་ཕྱིར་ཞེས་བྱ་བ་སྨོས་སོ། །འདྲ་བ་ནི་མཚུངས་
པ་སྟེ་མཉམ་པའོ། །དེ་ལྟ་བུ་མ་ཡིན་པས་ན་མི་མཉམ་པའོ། །དེའི་ངོ་བོ་ནི་མི་མཉམ་
པ་ཉིད་དེ། དེ་མི་དམིགས་ཤིང་མི་སྣང་བའི་ཕྱིར་རོ། །བསྟན་བཅོས་དང་འགལ་བའི་
ཡང་ཕྱིར་ཏེ། བསྟན་བཅོས་ནི་འགའ་ལས་ཀྱང་ཕྱོགས་གཅིག་ཟད་པས་སྐད་ཅིག་
མར་མི་འདོད་དོ། །ཐམས་ཅད་དུ་ཟད་པས་སྐད་ཅིག་མ་ཡིན་པར་ཡང་རྟག་པར་སྨྲ་
བ་རྣམས་མི་འདོད་པས་རྣམ་པ་གཉི་ག་ཡང་རིགས་པ་དང་ལྡན་པ་ཡིན་ནོ། །རྟག་
པ་ཉིད་དུ་ཡང་རུང་བ་མ་ཡིན་ཏེ། གཞན་དུ་གྱུར་པ་སྣང་བའི་ཕྱིར་རོ། །རྡུལ་ཕྲ་རབ་
རྣམས་རྡུལ་གཉིས་ལ་སོགས་པའི་རིམ་གྱིས་འབྲས་བུ་རས་ཡུག་ལ་སོགས་པ་བྱེད་
པ་ན་སྔོན་གྱི་ངོ་བོ་དབང་པོ་མེ་གསོད་པས་བྱེད་པ་ནི་མ་ཡིན་ཏེ། དེ་དང་འདྲ་བ་ཁོ་
ནར་རས་ཡུག་ལ་སོགས་པ་ཡང་མི་དམིགས་པར་ཐལ་བར་འགྱུར་བའི་ཕྱིར་རོ། །
དེའི་ཕྱིར་གདོན་མི་ཟ་བར་འགྱུར་བས་ཁས་བླངས་དགོས་སོ། །ཡང་ན་རང་གི་སྡེ་བ་
དག་ཁོ་ན་སྐད་ཅིག་མ་དགག་པ་མཛད་པ་དང་། འདི་སྐད་ཅེས་སྐད་ཅིག་མ་མ་ཡིན་
པ་ནི་འགའ་ཡང་མེད་དེ། འོ་ན་ཅི་ཞེ་ན། སྐད་ཅིག་མ་ཁོ་ནའོ་ཞེས་ཟེར་བ་དེའི་ཕྱིར་
འདི་བཤད་དེ། ཐ་སྙད་དུ་ཡང་མི་འདྲ་བ་ཉིད་མི་དམིགས་པའི་ཕྱིར་དང༌། ཡང་དག་
པར་ན་མི་འཐད་པའི་ཕྱིར་དེ་ལྟར་སྐད་ཅིག་མ་མ་ཡིན་ནོ། །ཡང་འདི་ལ་ཁྱབ་འཇུག་
པ་ལ་ལ་ཁོ་བོ་ཅག་གི་ཁྱབ་འཇུག་ནི་སྐྱེ་བ་ཐོག་མ་དང་ཐ་མ་མེད་པས་རྟག་པ་རྙིང་པ་
ཡིན་ནོ་ཞེས་ཟེར་ཏེ། དེ་ལ་ཉེས་པ་དེ་དག་མེད་ཀྱང་སྐད་ཅིག་མ་མ་ཡིན་པའི་ཕྱོགས་
- 75 -

ནི་དབུ་མ་རིན་ཆེན་ཕྲེང་བ་རྩ་འགྲེལ། ད་ལོ་
ལ་ཉེས་པ་གང་དག་བཤད་པ་དེ་དག་གོ །ཇི་ལྟར་མེད་ཅེས་བརྗོད་པར་བྱ། །གཞན་
ཡང་དངོས་པོ་སྐད་ཅིག་མ་ཡིན་ན་རིལ་གྱིས་མེད་པའི་ཕྱིར་ག་ལ་ཞིག་ཡོད་དེ་མེད་
པ་ཁོ་ནའོ། །བརྟེན་ཕྱིར་ཞེས་བྱ་བ་ནི་རྟག་པའི་ཕྱིར་རོ། །རྟག་པ་ནི་ཁོ་ན་ཉིད་གཅིག་
པ་ཡིན་པའི་ཕྱིར་རྟག་ཏུ་སར་པ་ཁོ་ན་ཡིན་ནོ། །
དེའི་ཕྱིར་རྙིང་པ་ཉིད་མི་རིགས་ཏེ། རྙིང་པ་ནི་རྒས་པ་ཉིད་ཡིན་ནོ། །ཕྱི་ནང་གི་དངོས་
པོ་རྣམས་ལ་རྙིང་བ་ཉིད་སྣང་བ་མ་ཡིན་ནམ། དེ་ཇི་ལྟར་རྙིང་པ་མེད་ཅེ་ན། ཐ་སྙད་
དུ་ལྟ་སྐྱེ་བ་དང་། གནས་པ་དང་འཇིག་པ་ཅི་སྟེ་མི་སྣང་ན། འདི་ནི་དེ་ཁོ་ན་ཉིད་བསམ་
པར་བརྗོད་པ་ཡིན་ནོ། །དེ་ལྟ་བུའི་ཞར་ལ་འོངས་པ་བཞག་ནས་ཡང་། ཇི་ལྟར་ཞེས་
བྱ་བ་ལ་སོགས་པས་དཀྱུས་མ་རྩོམ་སྟེ་མཐའ་ནི་ཐ་མའོ། །ཐོག་མ་ནི་གང་ལས་སྔོན་
རོལ་ན་མེད་པའོ། །དབུས་ནི་མཐའ་གཉིས་ཀྱིས་ཡོངས་སུ་བཅད་པའོ། །བརྟག་
དགོས་ཞེས་བྱ་བ་འདིས་ནི་འདི་རྟོག་པས་ཀུན་ནས་བསླང་བ་ཐ་སྙད་པ་ཡིན་གྱི་ཡང་
དག་པ་ནི་མ་ཡིན་ནོ་ཞེས་སྟོན་པར་བྱེད་དོ། །དེ་ལྟར་ཞེས་བྱ་བ་ནི་བཤད་མ་ཐག་པའི་
ཚུལ་གྱིས་སོ། །གང་ལ་གསུམ་གྱི་བདག་ཉིད་ཀྱིས་རང་གི་ངོ་བོ་ཡོད་པ་དེ་ནི་གསུམ་
བདག་གོ །འཇིག་རྟེན་ནི་སེམས་ཅན་དང་སྣོད་དུ་བགྲང་བའོ། །སྐད་ཅིག་མ་ནི་སྐྱེས་
མ་ཐག་ཏུ་འཇིག་པའི་དུས་སོ། །ཇི་ལྟར་སྐད་ཅིག་མའི་ཐ་མ་ལ་སོགས་པ་ལ་བསམ་
པ་བྱས་པ་དེ་བཞིན་དུ་ཐོག་མ་ལ་སོགས་པ་ལ་ཡང་བྱའོ། །དེ་ལྟ་ཡིན་ནི་གནས་མེད་
པའི་ཕྱིར་ངོ་བོ་མང་པོ་ཁོ་ནར་འགྱུར་གྱི་སྐད་ཅིག་ཅེས་བྱ་བ་གཅིག་ནི་ཡོད་པ་མ་
ཡིན་ནོ། །བརྒྱ་ལ་གལ་ཏེ་སྐད་ཅིག་མ་གཅིག་མིང་ན་འོ་ན་ཐོག་མ་ལ་སོགས་པ་ཡོད་
དོ་སྙམ་དུ་སེམས་ན། རང་བཞིན་ལས་ཀྱང་མ་ཡིན་ནོ། །ཞེས་བྱ་བ་ལ་སོགས་པ་དེ་
དགག་པ་མཛད་དོ། །འདི་སྐད་དུ་བཤད་པ་ཡིན་ཏེ། ཅུང་ཟད་ཅིག་སྐྱེ་ན་རང་ངམ་
གཞན་ལས་རང་གི་ངོ་བོ་ཐོབ་གྲང་ན། དེ་ལ་རེ་ཞིག་རང་ལས་ནི་མ་ཡིན་ཏེ་འགལ་
བའི་ཕྱིར་རོ། ། གཞན་ལས་ཀྱང་མ་ཡིན་ཏེ། རྒྱུ་ཁྱད་པར་མེད་པ་ལས་འབྲས་བུ་ཐ་
དད་པ་མེད་པར་ཐལ་བར་འགྱུར་བའི་ཕྱིར་རོ། ། དེ་ལྟར་ན་རང་དང་གཞན་ལས་ཀྱང་
- ༡6 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
མ་ཡིན་པས་གསུམ་ཆར་ཡང་དེ་ལྟ་བུ་ཉིད་དུ་མི་འགྱུར་རོ། །དེ་ལྟར་ན་དུ་མའི་བདག་
ཉིད་ཡིན་པའི་ཕྱིར་གཅིག་ཅེས་བྱ་བ་མེད་དོ། །
གལ་ཏེ་དེ་ལྟར་ཕྱོགས་ཐ་དད་པའི་ཕྱིར་གཅིག་པ་མེད་ན་གང་ཞིག་ཕྱོགས་མེད་ཅིང་
ཆ་ཤས་མེད་པ་གང་ཡིན་པ་དེ་དེ་འདྲ་བ་ཡིན་ན་འགྱུར་རོ། །དེ་གང་ཞིག་ཡིན་སེམས་
རེ་ཞིག་དེ་ནི་གཅིག་པ་མ་ཡིན་ཏེ། སྐྱེ་བ་དང་གནས་པ་དང་། འཇིག་པ་དུས་མང་པོ་
དང་ལྡན་པ་ཉིད་ཀྱིས་གསུམ་གྱི་བདག་ཉིད་ཡིན་པའི་ཕྱིར་རོ། །འོ་ན་རྡུལ་ཕྲ་རབ་
དག་ཡིན་ནོ་ཞེ་ན། དེ་དག་ཀྱང་ཆ་ཤས་དང་བཅས་པ་ཉིད་དུ་བརྒྱ་པ་དང་བདུན་
བརྒྱ་པ་ལས་རབ་ཏུ་བསྒྲུབས་ཟིན་ཏོ། ། འོ་ན་བརྡ་སྤྲོད་པ་པས་བརྟགས་པ་སྒྲ་གསལ་
ཞེས་བྱ་བའི་སྒྲ་ཡིན་པར་འགྱུར་རོ་ཞེ་ན། དེ་ཡང་ཆ་ཤས་མེད་པ་ཉིད་ཡིན་ན་ང་རོ་
བཞིན་གསལ་བར་བྱེད་པ་མ་ཡིན་པས་ཆ་ཤས་དང་བཅས་པ་ཡིན་ནོ། །དེ་དག་ཐམས་
ཅད་ཀྱང་སྐད་ཅིག་མ་ཡིན་པའི་ཕྱིར་ཆ་ཤས་དང་བཅས་པ་ཡིན་ཏེ། དེས་ན་སུན་
དབྱུང་བ་དེ་ཉིད་ཡིན་ནོ། །དེའི་ཕྱིར་དེ་ལྟར་ན་ཕྱོགས་མེད་པ་ནི་འགའ་ཡང་མེད།
གལ་ཏེ་འདི་སྙམ་དུ་གཅིག་པ་མ་ཡིན་དུ་ཟད། མ་ཡིན་པར་འགྱུར་རོ་སྙམ་དུ་སེམས་
ན། དེའི་ཕྱིར་གཅིག་མེད་པར་ནི་ཞེས་བྱ་བ་ལ་སོགས་པ་སྨོས་ཏེ། དུ་མ་ནི་གཅིག་
ལ་ལྟོས་ནས་ཡིན་གྱི་དེ་མེད་པར་ནི་མ་ཡིན་པས་གཅིག་ཀྱང་མེད་ལ་དུ་མ་ཡང་མེད་
དོ། །མེད་པ་ཉིད་ཁོ་ནར་འགྱུར་རོ་ཞེ་ན། དེ་ལྷག་མས་འགག་གོ །དོན་ནི་འདི་ཡིན་
ཏེ། གལ་ཏེ་ཡོད་པ་ཉིད་གཅིག་ཁས་བླངས་པར་གྱུར་ན་ནི་དེ་ལ་ལྟོས་ནས་དེར་འགྱུར་
རོ་ཞེས་བྱ་བ་ཡིན་ནོ། །གལ་ཏེ་ཇི་ལྟར་དེ་ལྟ་བུ་ཡིན་ཞེ་ན། དོན་དེ་མཇུག་ཐོགས་ཀྱི་
ཚིགས་སུ་བཅད་པས་སྟོན་ཏོ། །ཡོད་པ་ཉིད་དང་ལྡན་པ་ན་ཡོད་པ་ཉིད་དེ། དཔེར་
ན་བྱ་རོག་ནག་པོ་ཉིད་ཅེས་བྱ་བ་ལྟ་བུའོ། །དེ་ཞིག་ཅིང་ཟད་པའམ་གཉེན་པོ་སྟེ་
དཔེར་ན་འདི་ན་སྤྲུལ་ཡོད་དོ་ཞེས་སྦྲུལ་གྱི་དུག་གིས་འཇིགས་པར་གྱུར་པ་ལས་དེའི་
གཉེན་པོ་ནེའུ་ལེ་ཡོད་པས་མེད་དོ་ཞེས་བྱ་བ་ལྟ་བུས་སོ། །མེད་པ་ཉིད་ནི་དེ་ལྟ་ཡིན་
པར་འགྱུར་གྲང་ན། ཡོད་པ་སྲིད་པ་མ་ཡིན་ཕྱིར། །ཡོད་པ་ཉིད་མི་སྲིད་ཅིང་ཁས་མ་
- 77 -

ཀྱི དབུ་མ་རིན་ཆེན་ཕྲེང་བ་རྩ་འགྲེལ། འོ་ཚང་
བླངས་པའི་ཕྱིར་གཉི་ག་མི་རིགས་སོ། །གང་གི་ཕྱིར་དེ་ལྟ་ཡིན་པ་དེའི་ཕྱིར་དེ་མྱ་ངན་
ལས་འདས་པའི་རྒྱུས་སེམས་ཅན་ཞེས་བྱ་བའི་འཇིག་རྟེན་དོན་དུ་དོན་དམ་པར་
འགྲིབ་ཅིང་འབྲི་བར་མི་འགྱུར་ཉེ་པར་མི་འགྲོའོ། ། ་ ་
དེའི་ཕྱིར་འཇིག་རྟེན་འདི་མཐའ་དང་ལྡན་ནམ་ཅི་ལགས་ཞེས་ཞུས་ན། བཅོམ་ལྡན་
འདས་ཅང་མི་གསུང་བར་བཞུགས་ཏེ། སྐྱེ་བ་ཡོད་ན་ཡོད་པ་ཉིད་ཡོད་ལ། དེའི་མཐའ་
མ་ནི་མཐའ་ཡིན་ན་དེ་མེད་པའི་ཕྱིར་དེ་ནི་མེད་ལ། འདི་ཡང་ཆོས་དེ་ལྟ་བུ་མཉན་
པར་བྱ་བའི་སྐལ་བ་ཅན་མ་ཡིན་པས་དེ་ཡོངས་སུ་སྤང་བར་བཞེད་ནས་ཅང་མི་གསུང་
བར་བཞུགས་པ་ཡིན་ནོ། །དོན་དེ་ཉིད་གསལ་བར་མཛད་པ་དང༌། ཕན་ཡོན་བསྟན་
པར་མཇུག་ཐོགས་པས་སྨོས་ཏེ་རྒྱུ་གང་གི་ཕྱིར་རོ། ། ཟབ་མོའི་ཆོས་ནི་འདི་ཟབ་པ་
ཡང་ཡིན་ལ་ཆོས་ཀྱང་ཡིན་པས་སོ། །མི་གསུང་བ་ནི་བཀའ་མི་སྩོལ་པའོ། །གང་ལ་
ཞེ་ན། སྣོད་མིན་ཞིང་སྣོད་དུ་མ་གྱུར་པའི་འགྲོ་བའོ། །རྒྱུ་དེ་ཉིད་ཀྱི་ཕྱིར་མཁས་པ་
ཤེས་ཉེན་ཅན་རྣམས་ཀྱིས་ཀུན་མཁྱེན་པའི་ངོ་བོར་ཐམས་ཅད་མཁྱེན་པའོ་ཞེས་བྱ་
བར་ཤེས་ཤིང་རྟོགས་སོ། །འདི་སྐད་དུ་བཤད་པ་ཡིན་ཏེ། ཡང་དག་པར་ན་ངོ་བོ་
ཉིད་མེད་པ་ཡིན་པས་ཆོས་ཐམས་ཅད་ནི་གཉིས་སུ་མེད་པ་ཡིན་ལ། དེ་དག་ཀྱང་
བཅོམ་ལྡན་འདས་ཀྱིས་མདོ་སྡེ་དེ་དང་དེ་དག་ལས་དེ་ཁོ་ན་བཞིན་དུ་གསུངས་ཏེ།
འདི་སྐད་དུ། ཆོས་ཀུན་རྟག་ཏུ་ངོ་བོ་ཉིད་ཀྱིས་སྟོང་། །རྒྱལ་བའི་སྲས་རྣམས་དངོས་
པོ་རྣམ་པར་འཇིག ། སྲིད་པ་ཐམས་ཅད་རྣམ་པ་ཀུན་དུ་སྟོང་། ། ཉི་ཚེའི་སྟོང་ཉིད་མུ་
སྟེགས་ཅན་རྣམས་ཀྱིས། །ཞེས་གསུངས་པ་དང༌། ཡང་། གང་ཞིག་སྟོང་ཉིད་ཤེས་
པ་དེ་བག་ཡོད། །ཅེས་གསུངས་པ་ལྟ་བུའོ། །བརྗོད་པ་ནི་ཤེས་པའི་འབྲས་བུ་ཡིན་
ནོ་ཞེས་གཞན་ནས་རྒྱས་པར་བསྟན་ཟིན་ཏོ། །དོན་འདི་ནི་འཇིག་རྟེན་ཐམས་ཅད་
ཀྱིས་ཉམས་སུ་མྱོང་བས་གྲུབ་པ་ཡང་ཡིན་ཏེ། རྣམ་པར་བསམས་ནས་དེ་བཞིན་དུ་
སྨྲ་བའི་ཕྱིར་རོ། །གང་ལ་ཤེས་པ་སྣང་བར་གྱུར་པ་ཡོད་པ་ངལ་མི་ཤེས་པ་མུན་པར་
གྱུར་པ་འགག་སྟེ་སྣང་བ་དང་མུན་པ་བཞིན་ནོ། །གང་ལ་ཡུལ་ཐམས་ཅད་པའི་ཡེ་
• 78 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
ཤེས་ཡོད་པ་དེ་ནི་ཐམས་ཅད་མཁྱེན་པ་ཞེས་བྱའོ། །དེ་ལྟར་ཞེས་བྱ་བ་ནི་དེ་ལྟར་ཇི་
སྐད་བཤད་པའི་རིམ་པས་ཞེས་མཇུག་སྡུད་པ་སྟོན་པ་ཡིན་ནོ། །གང་ལ་ཡོངས་སུ་
འཛིན་པ་སྟེ་རང་གིར་བྱེད་པ་ཡོད་པ་དེ་ལ་དེ་སྐད་ཅེས་བྱའོ། ། ༌་11:ཀ7
གནས་ནི་རྟེན་ནོ། །འདི་ལ་གནས་ཡོད་པ་མ་ཡིན་པས་ན་གནས་མེད་པའོ། །རྫོགས་
སངས་རྒྱས་ནི་ཀུན་ནས་མཁྱེན་པ་ཅན་ནོ། །ཐམས་ཅད་གཟིགས་པ་རྣམས་ཀྱིས་
ཞེས་བྱ་བ་ལ་གཟིགས་པ་ནི་གཟིགས་པར་བྱེད་པ་སྟེ་སྤྱན་གྱི་རྣམ་པར་ཤེས་པའོ། །
ཐམས་ཅད་དུ་གཟིགས་པས་ཐམས་ཅད་གཟིགས་པའོ། །ཐམས་ཅད་དུ་འགྲོ་བའི་
སྤྱན་གྱིས་རྣམ་པར་ཤེས་པ་ཅན་རྣམས་ཀྱིས་ཏེ་ལྷའི་སྤྱན་ཅན་རྣམས་ཀྱིས་ཞེས་བྱ་བའི་
ཐ་ཚིག་གོ །ཡང་དང་ཡང་དུ་བཀའ་སྩལ་པ་ནི་གསུངས་པའོ། །ཆོས་འདིས་སྐྲག་པར་
ཞེས་བྱ་བར་སྦྱར་རོ། །ཁྱད་པར་ཇི་ལྟ་བུ་ཅན་ཞིག་གིས་ཤེ་ན་གནས་མེད་པས་སོ། །
ཅིའི་ཕྱིར་སྐྲག་ཅེ་ན། གནས་ལ་མངོན་དགའ་ཞེས་བྱ་བ་སྨོས་ཏེ། དེ་དང་དེར་སྐྱེ་
བས་ན་སྐྱེ་བའོ། །གནས་དང་བཅས་པ་ཁོ་ནའི་ཆོས་ལ་མངོན་པར་དགའ་ཞིང་ཆགས་
པ་ཞེས་བྱ་བའི་ཐ་ཚིག་གོ །སྐྲག་པའི་རྒྱུ་གཞན་ནི་འདི་ཡིན་ཏེ། མ་འདས་པ་ནི་དེ་
ཉིད་ལ་གནས་པ་ཞེས་བྱ་བའི་དོན་ཏོ། ། མི་མཁས་པ་ནི་ཤེས་རབ་ཅན་མ་ཡིན་པའོ།།
དེ་ལྟ་བུ་དེ་དག་ཅིར་འགྱུར་ཞེ་ན་ཕུང་བར་འགྱུར་ཏེ། མྱ་ངན་ལས་འདས་པ་དང་བདེ་
འགྲོ་ལ་ལན་མང་དུ་མི་སྣང་ཞིང་ཉམས་པར་འགྱུར་རོ། ། དེ་ལྟ་བུ་དེ་དག་བདག་ཉིད་
ཕུང་བ་ཡིན་ནོ་ཞེས་དེ་ལྟར་བསམས་ནས་ཅི་ཕུང་བར་མི་འགྱུར་བ་དེ་ལྟར་སྔར་བཤད་
པའི་དོན་དེ་ལ་སེམས་བརྟན་པོར་གྱིས་ཤིག ཁྱོད་ཆོས་ཀྱི་སྣོད་ཡིན་ནོ་ཞེས་ཁྱོད་མི་
རུང་ཞིང་ཡོངས་སུ་ཉམས་པར་མི་འགྱུར་བར་བྱ་བའི་ཕྱིར་རོ། །འཇིག་རྟེན་འཁོར་
བ་ལས་འདས་པ་ནི་མཆོག་གོ །འདིས་ལན་ཅིང་འཐོབ་པས་ན་དེ་སྐད་ཅེས་བྱའོ། །
ཡང་ན་ཁྱེར་བར་བྱེད་པས་ན་ཚུལ་དེ་ཡང་དག་པའི་གདམས་ངག་གོ །གཉིས་པ་རྟེན་
ཅིང་འབྲེལ་བ་མེད་པ་དེ་ལ་དེ་སྐད་ཅེས་བྱའོ། ། ཡང་དག་པ་ཇི་ལྟ་བུ་བཞིན་ནི་བདེན་
པའོ༑ ༑ལུང་ནི་ཡིད་ཆེས་པའི་བཀའ་སྟེ། དེའི་དབང་གིས་ཞེས་བྱ་བ་ནི་དེ་གསུངས་
- 79 -

༈ དབུ་མ་རིན་ཆེན་ཕྲེང་བ་རྩ་འགྲེལ། ་བ་
པའི་ལུགས་ཀྱིས་རྗེས་སུ་འབྲངས་ནས་ཡིན་གྱི་རང་གི་བློ་ནི་མ་ཡིན་ནོ་ཞེས་བྱ་བ་
ཡིན་ནོ། །
སྡིག་དང་ཞེས་བྱ་བ་ལ་སོགས་པ་ནི་སྡིག་པ་ལ་སོགས་པ་མི་སྲིད་པར་སྟོན་ཏེ། སྡིག་
པ་དང་བསོད་ནམས་ནི་སྡིག་དང་བསོད་ནམས་དག་སྟེ་དེ་དག་ཉིད་བྱ་བ་ཡིན་ཏེ།
དེ་དག་ནི་ལུས་དང་ངག་དང་ཡིད་རབ་ཏུ་འཇུག་པའི་མཚན་ཉིད་ཡིན་པའི་ཕྱིར་རོ། །
གང་ལ་དེ་དག་འདས་ཤིང་རྒལ་པ་ཡོད་པ་དེ་ལ་དེ་སྐད་ཅེས་བྱའོ། །ཚུལ་དེ་ཞེས་བྱ་
བར་སྦྱར་རོ། །དེ་ནི་བཀྲོལ་ཞིང་རབ་ཏུ་བསྟན་པ་ཡང་ཡིན་ལ་དོན་ཡང་ཡིན་པས་
བཀྲོལ་བའི་དོན་ཏོ། །དེ་འདི་ལ་ཡོད་པས་ན་བཀྲོལ་བའི་དོན་དང་ལྡན་པའོ། །ཆུ་
བོ་དང་རྒྱ་མཚོར་འཇུག་པའི་ལམ་ནི་མུ་སྟེགས་ཏེ། གྲུབ་པའི་མཐའ་ཐམས་ཅད་ཀྱང་
འཁོར་བ་དང་མྱ་ངན་ལས་འདས་པའི་རྒྱ་མཚོའི་རང་གི་ངོ་བོ་ལ་འཇུག་པའི་ཕྱིར་རབ་
ཏུ་སྦྱར་བ་ཡིན་པས་མུ་སྟེགས་ཡིན་པར་བརྟག་གོ ། དེ་འདི་ལ་ཡོད་པས་ན་མུ་སྟེགས་
ཅན་ནོ། །གསུང་རབ་འདི་ལས་གཞན་པ་འདི་དག་གིས་མ་མྱངས་ཤིང་རོ་མྱངས་པ་
སྟེ་བྱེ་བྲག་ཏུ་མ་ཤེས་པ་ཞེས་བྱ་བའི་དོན་ཏོ། །གནས་ནི་དམིགས་པའོ། །འདི་ལ་
བརྟེན་པས་ན་དེ་སྐད་ཅེས་བྱ་སྟེ། དེས་འཇིགས་ཤིང་སྐྲག་པ་རྣམས་ཀྱིས་སོ། །འཇིག་
རྟེན་འདས་ཀྱི་ཚུལ་བཤད་ཅེས་སྨོས་པ་སྟེ། དེ་སྐྱེས་བུས་མིན་ཞེས་བྱ་བ་ལ་སོགས་
པས་སྟོན་ཏོ། །འདི་སྐད་དུ་བཤད་པ་ཡིན་ཏེ། འཇིག་རྟེན་ཞེས་བྱ་བའམ་འཁོར་བ་
ཞེས་བྱ་བ་ནི་གཟུགས་ལ་སོགས་པའི་ཕུང་པོ་འདི་དག་ཁོ་ན་ལ་བྱའོ། །དེ་ལ་གཟུགས་
ཀྱི་ཕུང་པོ་ནི་འབྱུང་བ་དང་འབྱུང་བ་ལས་གྱུར་པའི་ཚོགས་ཡིན་ནོ། ། ཚོར་བ་ལ་སོགས་
པའི་ཕུང་པོ་ཡང་སེམས་དང་སེམས་ལས་བྱུང་བའི་ངོ་བོ་ཡིན་ནོ། །འདི་ལ་ནི་འཇིག་
རྟེན་ཕོ་དང་མོ་ཞེས་བྱ་བར་མངོན་པར་ཞེན་པས་དེ་དཔྱད་པར་མཛད་དེ། རེ་ཞིག་
འབའ་ཞིག་ནི་སྐྱེས་བུ་མ་ཡིན་ནོ། །ལྷག་མ་རྣམས་ཀྱང་འབའ་ཞིག་ནི་དེ་དང་འདྲའོ། །
ཀུན་འདུས་པ་ཡང་མ་ཡིན་ཏེ། དེ་ལྟ་བས་ན་སྐྱེས་བུ་ནི་དེ་ལྟར་ངོ་བོ་ཉིད་མེད་དོ། །
དེའི་ཕྱིར་སྐྱེས་བུ་ནི་མེད་པ་ཁོ་ན་སྟེ། ཁམས་དྲུག་ལ་སྐྱེས་བུ་ཞེས་བཤད་ཀྱི་གཞན་
- 80

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ནི་མ་ཡིན་ན་དེ་དག་ཀྱང་དེ་ལྟར་དཔྱད་ན་ཁམས་དྲུག་ཅར་ཡང་སྐྱེས་བུ་མ་ཡིན་ནོ། །
གལ་ཏེ་འདི་སྙམ་དུ་སྐྱེས་བུ་མ་ཡིན་དུ་ཟད། ཁམས་རྣམས་ནི་ཡོད་དོ་སྙམ་དུ་སེམས་
ན༑ མཇུག་ཐོགས་ནས་འབྱུང་བས་དེ་འགོག་སྟེ། ཁམས་དྲུག་ལ་བཏགས་པར་ཟད་
པས་ཁམས་དྲུག་སྐྱེས་བུ་འདུས་པའི་ཕྱིར་དེའི་ངོ་བོ་ཡིན་པ་ཇི་ལྟ་བ་ཡིན་པ་དེ་བཞིན་
ཁམས་ལ་སོགས་པའི་མཚན་ཉིད་ཀྱང་ཚུལ་འདི་ཉིད་ཀྱིས་སོ། །འདི་སྐད་དུ་བཤད་
པ་ཡིན་ཏེ། ས་ལ་སོགས་པ་ཡང་རྡུལ་ཕྲ་རབ་འདུས་པ་ཡིན་པ་དེའི་ཕྱིར་དེ་དག་ཀྱང་
ཡང་དག་པར་ན་ས་ལ་སོགས་པའི་ངོ་བོ་ཉིད་དུ་མི་འགྱུར་རོ། །གལ་ཏེ་བདག་ཏུ་སྨྲ་
བ་རྣམས་འདི་སྙམ་དུ་སེམས་ཏེ། སྐྱེས་བུ་དང་ཁམས་རྣམས་ལྟ་མེད་དུ་ཟད་བདག་
ནི་ཡོད་དོ་ཞེ་ན། མཇུག་ཐོགས་ནས་འབྱུང་བས་དེ་འགོག་སྟེ། རེ་ཞིག་ཕུང་པོ་རྣམས་
ནི་བདག་མ་ཡིན་ཏེ། དེའི་ངོ་བོ་ཉིད་མ་ཡིན་ནོ་ཞེས་བྱ་བའི་དོན་ཏོ། ། བདག་དེར་
ཕུང་པོ་དེ་རྫ་མ་དང་རྒྱ་ཤུག་གི་ཚུལ་དུ་ནི་མ་ཡིན་ཏེ། གལ་ཏེ་ཡིན་པར་གྱུར་ན་སོ་
སོ་རང་གི་ངོ་བོ་དམིགས་པར་འགྱུར་བ་ཞིག་ན་དེ་ལྟ་ན་ཡང་མ་ཡིན་ནོ། །འོན་ཏེ་
ལུས་ཅན་མ་ཡིན་པའི་ཕྱིར་ད་ལྟར་མི་འགྱུར་རོ་ཞེས་ལུས་ཅན་མ་ཡིན་པ་ནམ་མཁའ་
དང་འདྲ་བ་ལྟ། རྟེན་ཀྱང་ཇི་ལྟ་བུ་ཞིག་ཡིན་པར་འགྱུར། ཆུ་ལ་སོགས་པ་རླུང་གི་
དཀྱིལ་འཁོར་ལ་གནས་པ་ཞེས་བྱ་བ་དཔེར་བྱར་ནི་མི་རུང་ངོ༌། །ཕུང་པོ་དེ་ལ་བདག་
དེ་ཡང་མ་ཡིན་ནོ། །དེ་མེད་པར་ཏེ་ཕུང་པོ་དེ་མེད་པར་ཡང་རིགས་པའི་སྒོ་ནས་དམིགས་
པ་མ་ཡིན་ནོ། །ཕུང་པོ་དག་དང་ལྷན་ཅིག་མེ་དང་བུད་ཤིང་ལྟར་འདྲེས་ཤིང་གཅིག་
ཏུ་གྱུར་པ་ཡང་མ་ཡིན་ཏེ། དེ་ལྟ་ཡིན་ན་ནི་འདི་ནི་བདག་གོ ། འདི་དག་ནི་ཕུང་པོ་
ཞེས་བྱ་བར་ཕྱེད་པར་མི་འགྱུར་ཏེ་ཆུ་དང་འོ་མ་བཞིན་ནོ། །དེའི་ཕྱིར་ཇི་ལྟར་ན་ཡོད་
ཅེས་བྱ་བར་ཤེས། ཇི་ལྟར་བདག་དང་སྲོག་མེད་པ་ལྟར་ས་ལ་སོགས་པ་ཡང་དེ་དང་
འདྲའོ་ཞེས་བྱ་བར་བསྟན་པའི་ཕྱིར་འབྱུང་གསུམ་ས་མིན་ཞེས་བྱ་བ་ལ་སོགས་པ་
སྨོས་སོ། །རེ་ཞིག་ས་འདི་འབྱུང་བ་གསུམ་མ་ཡིན་ཏེ། དེའི་ངོ་བོ་ཉིད་མ་ཡིན་ནོ། །
ས་འདི་ལ་འབྱུང་བ་གསུམ་ཡང་མ་ཡིན་ཏེ་སྔ་མ་ཡིན་ཏེ་སྔ་མ་བཞིན་ནོ། །འབྱུང་བ་
- 8 ,

༈ དབུ་མ་རིན་ཆེན་ཕྲེང་བ་རྩ་འགྲེལ། ཀེ་
གསུམ་ལ་ཡང་ས་འདི་མ་ཡིན་ནོ། ། ན་
དེ་མེད་པར་ཏེ་འབྱུང་བ་གསུམ་མེད་པར་མ་ཡིན་ནོ། ། ས་ཇི་ལྟ་བར་ལྷག་མ་གསུམ་
ཡང་དེ་དང་འདྲ་བའོ། ། ཡིན་ཞེས་བྱ་བའི་སྒྲ་ནི་དེ་ལྟ་བས་ན་ཞེས་པའི་དོན་ཡིན་ཏེ །
གཏན་ཚིགས་དེའི་ཕྱིར་རོ། ། ས་ལ་སོགས་པ་འབྱུང་བ་རེ་རེ་ཡང་ངོ་བོ་ཉིད་མེད་དོ་
ཞེས་བྱ་བའི་གཏན་ཚིགས་སུ་གང་ཞེས་བྱ་བའི་སྒྲ་སྨོས་ཏེ། གང་གི་ཕྱིར་གསུམ་མེད་
པར་རེ་རེ་མེད་ལ། གཅིག་མེད་པར་ཡང་གསུམ་མེད་པ་ཞེས་བྱ་བ་ནི་ཚིག་ལྷག་མ་
ཡིན་ནོ། །གལ་ཏེ་ཞེས་བྱ་བའི་སྒྲ་ནི་ཅི་སྟེ་ཞེས་བྱ་བའི་དོན་ཡིན་ཏེ། ཅི་སྟེ་གསུམ་
མེད་པར་ཡང་རེ་རེ་མེད་ལ། གཅིག་མེད་པར་ཡང་གསུམ་མེད་ན། ས་ལ་སོགས་པ་
སོ་སོར་རང་ཡོད་པ་མ་ཡིན་ནོ། །སོ་སོ་རང་སྟེ་རང་གི་ངོ་བོ་ཞེས་བྱ་བའི་ཐ་ཚིག་གོ །
ཡོད་པ་མ་ཡིན་པ་ནི་མེད་པ་སྟེ། འདི་སྐད་དུ་རང་རང་གི་ངོ་བོར་ཡོད་པ་རྣམས་འདུས་
པ་ནི་འདྲེས་པ་ཡིན་ནོ་ཞེས་བཤད་པ་ཡིན་ནོ། །འོན་ཏེ་སོ་སོར་རང་སྟེ་རང་རང་གི་
ངོ་བོར་སོ་སོར་ལོགས་ཤིག་ན་ཡོད་ནའོ། །ཅིས་མེད་དེ། དེ་ཅིའི་ཕྱིར་མེད། གཡོ་བ་
ནི་རླུང་ངོ༌། །ཐོགས་པ་ནི་རྡུགས་པ་སྟེ་སའི་ཁམས་སོ། །སྡུད་པ་ནི་འབྱར་བའི་ངོ་བོ་
སྟེ་ཆུའི་ཁམས་སོ། །དེ་དག་མེད་པར་ཆུ་དང་རླུང་དང་ས་རེ་རེ་ཡང་དེ་བཞིན་ནོ། །
འོན་ཏེ་མེ་འདི་བུད་ཤིང་མེད་ན་མི་དམིགས་པའི་ཕྱིར། ལོགས་ཤིག་ཏུ་རང་གི་ངོ་བོ་
མེད་ན་ཅི་ལྟར་ཐབས་གང་གིས་ཁྱོད་ཀྱི་ལྷག་མ་གསུམ་པོ་རང་བཞིན་ཏེ། དེ་དག་
ཕན་ཚུན་མ་འདྲེས་པར་ལོགས་ཤིག་ན་སོ་སོའི་རང་གི་ངོ་བོར་ཡོད་དོ་སྙམ་དུ་དགོངས་
བ་ཡིན་ནོ། ། དེ་ལྟ་བས་ན་དེ་ནི་འདྲ་བར་བལྟ་བར་བྱའོ། །འདི་ལ་གཏན་ཚིགས་ཅི་
ཡོད་སྙམ་ན། ལྷག་མས་གཏན་ཚིགས་སྨོས་ཏེ། གསུམ་པོ་ནི་མེ་མ་གཏོགས་པ་ལྷག་
མ་རྣམས་སོ། ། རྒྱུ་ལ་བརྟེན་ཅིང་གནས་ནས་འབྱུང་བ་ནི་སྐྱེ་བའོ། །ཆོས་མི་མཐུན་པ་
ནི་མི་འདྲ་བའོ། །འང་ཞེས་བྱ་བའི་སྒྲ་ནི་གང་གི་ཕྱིར་ཞེས་བྱ་བའི་དོན་ཏོ། །འདི་སྐད་
དུ་བཤད་པ་ཡིན་ཏེ། རྣམ་པར་ཤེས་པའི་རྐྱེན་གྱིས་མིང་དང་གཟུགས་ཞེས་བྱ་བ་དེ་
ལ་གཟུགས་ཞེས་བྱ་བ་ནི་འབྱུང་བ་ཆེན་པོ་བཞི་དང་འབྱུང་བ་ཆེན་པོ་བཞི་རྒྱུར་བྱས་
- 82 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པ་དག་ཡིན་ནོ། །
གལ་ཏེ་མེ་ལོགས་ཤིག་ཏུ་རང་གི་ངོ་བོར་ཡོད་པར་གྱུར་ན་གསུམ་ཁོ་ན་ལྷན་ཅིག་
འབྱུང་བས་རྟེན་ཅིང་འབྲེལ་པར་འབྱུང་བ་དང་ཆོས་མི་མཐུན་པར་འགྱུར་ཏེ། དེ་ལྟར་
ནི་རུང་བ་མ་ཡིན་ནོ། །ཡང་ན་ཉེས་པ་གཞན་འདི་ཡང་ཡོད་དོ་ཞེས་བྱ་བ་ཚིག་ལྷག་
མ་ཡིན་ཏེ། འང་ཞེས་བྱ་བའི་སྒྲ་ནི་བསྡུ་བའི་དོན་དུ་བྱའོ། ། སོ་སོ་རང་ཡོད་ཀྱང་རུང་
མེད་ཀྱང་རུང་ཕན་ཚུན་བསྟེན་པ་ཡང་སྐྱོན་ཡིན་པར་ནི་མཇུག་ཐོགས་ནས་འབྱུང་བས་
སྟོན་ཏོ། །གལ་ཏེ་ཉེས་པ་དེར་འགྱུར་དུ་འོང་ཞེས་ཏེ། གང་ན་འབྱུང་བ་གཅིག་ཡོད་
པ་དེ་ན་ལྷག་མ་རྣམས་ཡོད་དོ་ཞེས་བྱ་བར་ཁས་ལེན་ན་གཅིག་ཏུ་གནས་པ་ཉིད་ལ་
གཞན་དུ་གྱུར་པ་མི་འཐད་པས་དེ་ལྟ་ན་གཅིག་ཏུ་གནས་པ་ཉིད་དུ་ཁས་བླངས་པར་
འགྱུར་རོ། །གྱུར་དུ་ཟད་མོད་ཉེས་པ་ཅི་ཡོད་ཅེ་ན། མ་འདྲེས་པ་རྣམས་གཅིག་གནས་
མེད། །ཞེས་བྱ་བ་ལ་སོགས་པ་སྨོས་ཏེ། འདྲེས་པ་རྣམས་ནི་སོ་སོ་ལོགས་ཤིག་གི་
རང་གི་ངོ་བོ་ཉམས་པར་འགྱུར་ཏེ། སྦྲང་རྩི་དང་མར་དང་འོ་མ་དང་ཆུ་བཞིན་ནོ། །
འབྱུང་བ་རྣམས་ཀྱི་མཚན་ཉིད་ཀྱང་རུང་བ་མ་ཡིན་ནོ་ཞེས་མཇུག་ཐོགས་ནས་འབྱུང་
བས་སྟོན་ཏེ་ཤས་ཆེ་བ་ནི་ལྷག་པའོ། །འོ་ན་མཚན་ཉིད་ཇི་ལྟར་བཀའ་སྩལ་ཞེ་ན།
མཚན་ཉིད་དག་ནི་ཀུན་རྫོབ་བཤད། །ཞེས་བྱ་བ་སྨོས་ཏེ། ཀུན་རྫོབ་ཏུ་ཐ་སྙད་དུ་
ཡིན་ལ། འདི་ནི་དེ་ཁོ་ན་ཉིད་བསམ་པ་ཡིན་པས་ཉེས་པ་མེད་དོ། །འབྱུང་བ་ཆེན་པོ་
མེད་པར་བསྟན་པའི་ཚུལ་ཏེ། ཐབས་བཤད་པ་གང་ཡིན་པའི་ཐབས་དེ་ཉིད་ཁ་དོག་
ལ་སོགས་པའི་ཡང་ཡིན་ནོ། །འབྱུང་བ་དགག་པ་འདས་མ་ཐག་པས་བརྟེན་པ་ཡང་
བཀག་ཟིན་པ་ཉིད་ཡིན་མོད་ཀྱི་གསལ་བར་བྱ་བའི་ཕྱིར་འདིར་སྨོས་པར་ཟད་དེ། ཁ་
དོག་ནི་གཟུགས་སོ། །འདི་སྐད་དུ་བཤད་པ་ཡིན་ཏེ། འདི་དག་ཀྱང་འདྲེས་པར་འགྱུར་
བར་འདོད་དོ། །ཕྲ་རབ་རྡུལ་ནི་རྫས་བརྒྱད་དོ། །ཞེས་བྱ་བས་སོ། །དེ་ལྟ་བས་ན་དེ་
དག་ཀྱང་འབྱུང་བ་བཞིན་མེད་པར་སྒྲུབ་པ་ལ་རིགས་པ་ནི་དེ་ཉིད་ཡིན་ནོ། །དེ་ལྟར་
འབྱུང་བ་དང་འབྱུང་བ་ལས་གྱུར་པ་རྣམས་ཡོད་པ་མ་ཡིན་པར་བསྟན་ནས། ད་ནི་
- 83

དབུ་མ་རིན་ཆེན་ཕྲེང་བ་རྩ་འགྲེལ།
མིག་ཅེས་བྱ་བ་ནས་བཟུང་སྟེ། མིང་དང་མིང་ཅན་ཞེས་བྱ་བའི་བར་སྤྱིར་གཟུགས་
ཅན་མ་ཡིན་པའི་དོན་རྣམས་ལ་ཡང་ཚུལ་ནི་འདི་ཉིད་ཡིན་ནོ་ཞེས་བྱ་བར་དེ་བཞིན་
ནོ་ཞེས་བྱ་བའི་སྒྲས་སྟོན་ཏོ། ། ་་་་་་
མིག་གིས་མཚོན་པ་རྣ་བ་ལ་སོགས་པ་དང་། གཟུགས་ཀྱིས་མཚོན་པ་སྒྲ་ལ་སོགས་
པ་དང་། མིག་གི་རྣམ་པར་ཤེས་པས་མཚོན་པ་རྣ་བའི་རྣམ་པར་ཤེས་པ་ལ་སོགས་
པ་ལ་ཡང་ངོ༌། །ཡང་ན་གཟུགས་ཞེས་བྱ་བ་ངོ་བོ་ཉིད་ཀྱི་རྣམ་གྲངས་སུ་བྱས་ནས་
མིག་གི་ངོ་བོ་ཉིད་ཀྱི་རྣ་བ་ལ་སོགས་པ་འབྱུང་བ་ལས་གྱུར་པའི་ངོ་བོ་ཉིད་ལ་བརྟེན་
པ་དང༌། དེ་བཞིན་དུ་རྣམ་པར་ཤེས་པའི་ངོ་བོ་ཉིད་རྣ་བའི་རྣམ་པར་ཤེས་པ་ལ་
སོགས་པ་རྣམ་པར་ཤེས་པའི་ངོ་བོ་ཉིད་ལ་བརྟེན་ནས་སོ། །མིག་ལ་སོགས་པའི་
གཟུགས་རྣམས་ངོ་བོ་ཉིད་ཡིན་པ་ནི་དེ་དག་ཀྱང་བསགས་པའི་ངོ་བོ་ཉིད་ཡིན་པའི་
ཕྱིར་རོ། །རྣམ་པར་ཤེས་པ་ལ་སོགས་པ་ཡང་ཚོགས་པའི་ངོ་བོར་འབྱུང་བའི་ཕྱིར་དེ་
དང་འདྲ་བར་བསམ་པར་བྱ་བ་ཡིན་ནོ། །མ་རིག་པ་ཡང་ཉོན་མོངས་པ་དང་ཉེ་བའི་
ཉོན་མོངས་པ་དག་དང་འདྲ་བ་ཡིན་པས་དེ་དང་འདྲ་བ་ཉིད་དོ། །རྣམ་པར་ཤེས་པ་
སྨོས་པས། སེམས་ལས་བྱུང་བ་ཡིན་པའི་ཕྱིར་མ་རིག་པ་ཡང་སྨོས་པ་ཉིད་མ་ཡིན་
ནམ༑ ཡང་ཅི་སྟེ་སྨོས་ཤེ་ན། དེ་ནི་བདེན་ན་འོན་ཀྱང་དེ་ནི་གཙོ་བོ་ཡིན་པའི་ཕྱིར་
ཡང་སྨོས་ཏེ། འདི་ལྟར་དེའི་སྟོབས་ཀྱིས་ནི་ཉོན་མོངས་པ་དང་ཉེ་བའི་ཉོན་མོངས་པ་
གཞན་དག་ཀྱང་རབ་ཏུ་འཇུག་ལ་འཁོར་བ་ཡང་དེ་ལས་འབྱུང་ངོ་། །ལས་གཉིས་
སྨོས་པའི་ཕྱིར་འདི་གང་གིས་ཡིན་པར་བཟུང་ངོ་། །ལས་ཞེས་བྱ་བའམ་བྱ་བ་ཕུང་
པོ་ལ་མ་གཏོགས་པ་དོན་གྱི་ཁྱད་པར་གཞན་དུ་བརྗོད་པའམ་དམིགས་པ་ནི་མ་ཡིན་
ཏེ། རྒྱུ་མ་རིག་པ་ལ་སོགས་པ་སྔ་མ་ལ་བརྟེན་ནས་ཕུང་པོའི་ཚོགས་ཕྱི་མ་ཕྱི་མ་ལ་
ལས་ཞེས་བྱ་བར་ཟད་དོ། །མ་རིག་པ་དང་སྲེད་པ་དང་ལེན་པའི་རྒྱུ་ཅན་གྱི་ཕུང་པོ་
འབྱུང་བ་ཚོགས་པའི་ངོ་བོ་ནི་སྐྱེ་བའོ། ། དེ་ལ་
མ་རིག་པ་དང་ལས་དང་སྐྱེ་བ་ནི་མ་རིག་པ་དང་ལས་དང་སྐྱེ་བ་རྣམས་ཏེ་དེ་རྣམས་
- 84 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ལའོ། །བྱེད་པས་ན་རང་དབང་ཅན་གྱི་བྱེད་པ་ནི་བྱེད་པ་པོ་སྟེ་ཕུང་པོ་ལྔའི་ངོ་བོ་
ཉིད་ཡིན་ནོ། །དེའི་བྱ་བས་ཁྱབ་པ་ནི་ལས་ཏེ་འདོད་པའམ་མི་འདོད་པ་ཡིན་ནོ། །
ཡང་ན་འགའ་ཡང་མི་འདོད་པ་དུག་འཐུང་བའམ། གཡང་སར་མཆོང་བ་མེད་པས་
གང་གིས་མི་འདོད་པ་དེ་རེས་འགའ་དེ་ཉིད་ཀྱི་འདོད་པ་ཡིན་པའི་ཕྱིར་ཏེ། དེ་ཡང་
ཕུང་པོ་འདུས་པའི་ངོ་བོ་ཡིན་པའི་ཕྱིར་རོ། །དེ་དག་ཉིད་ཆོགས་པའི་སྟོབས་ཀྱིས་དེ་
དང་དེར་སྐྱེ་བ་ན་ཞེས་བྱ་བའི་མིང་འཐོབ་བོ། །གྲངས་ནི་གཅིག་ལ་སོགས་པ་སྟེ། །
དེ་ཡང་བགྲང་བར་བྱ་བ་ལས་མ་གཏོགས་པ་གཞན་ནི་མེད་དོ། །རྫས་དང་རྫས་གཞན་
དུ་སྦྱོར་བ་ནི་ལྡན་པ་སྟེ། དེ་ཡང་དེ་ལས་གཞན་པ་ནི་མ་ཡིན་ནོ། །འོན་ཏེ་བསམ་
གཏན་གྱི་མཚན་ཉིད་ཡིན་ན་ཡང་དེའི་ཚེ་བསམ་གཏན་ནི་སེམས་རྩེ་གཅིག་པའི་ཚོགས་
ཀྱི་ངོ་བོ་ཡིན་ནོ། ། རྒྱུ་ནི་ཕྱིའི་ས་བོན་ནོ། །འབྲས་བུ་ནི་དེ་ལས་སྐྱེས་པ་འབྲུ་ལ་སོགས་
པའོ། །དུས་ནི་འདས་པ་ལ་སོགས་པའི་ངོ་བོ་གསུམ་མོ། །དེ་དག་ཀྱང་ཕུང་པོ་ལས་
མ་གཏོགས་པ་གཞན་ནི་མ་ཡིན་ཏེ། དེ་སྐད་དུ། དེ་དག་ཉིད་དུས་གཏམ་གཞི་དང་། །
ངེས་པར་འབྱུང་བཅས་གཞིར་བཅས་པ། །ཞེས་བཤད་པས་སོ། ། རིང་པོ་བས་ཐུང་
བ་ནི་ཐུང་ངུའོ། །དེ་བས་སྲིད་དུ་ལྷག་པ་ནི་རིང་བའོ། །སྩོགས་ཞེས་སྨོས་པ་ནི་གྲུ་
བཞི་དང་ཟླུམ་པོ་ལ་སོགས་པ་བསྡུའོ། །གང་དག་ལ་ཐུང་ངུ་དང་རིང་པོ་ཞེས་བྱ་བ་
ལ་སོགས་པའི་མིང་ཡོད་པ་དེ་དག་ནི་དེ་དག་ཅེས་བྱའོ། །དེ་དག་ཐམས་ཅད་ཀྱང་
འདུས་པའི་ངོ་བོ་ཡིན་པས་ཚུལ་ནི་དེ་ཉིད་ཡིན་ཏེ། བདག་བཞིན་དུ་བརྫུན་པའི་ཆོས་
ཡིན་ནོ་ཞེས་བྱ་བའི་ཐ་ཚིག་གོ ། དེ་ལྟར་རྒྱས་པར་བརྗོད་ནས། ཡང་མིང་དང་ཞེས་
བྱ་བ་ལ་སོགས་པས་མདོར་བསྡུ་བ་མཛད་དེ་མིང་ཞེས་བྱ་བའི་སྒྲ་ནི་མིང་གི་རྣམ་གྲངས་
ཡིན་ནོ། །འདི་ལ་མིང་དུ་བཏགས་པ་ཡོད་པས་ན་མིང་ཅན་ཏེ་དེ་དག་ལའོ། །ཇི་
ལྟར་འབྱུང་བ་དང་འབྱུང་བ་ལས་གྱུར་པ་རྣམས་འདུས་པའི་ངོ་བོ་ཡིན་པའི་ཕྱིར་བརྟགས་
ན་བདག་བཞིན་དུ་བརྫུན་ཏེ་བདེན་པ་མ་ཡིན་པ་ལྟར་འདི་དག་ཀྱང་དེ་བཞིན་ནོ་ཞེས་
བྱ་བའི་ཐ་ཚིག་གོ །
= 85 -

དབུ་མ་རིན་ཆེན་ཕྲེང་བ་རྩ་འགྲེལ། དགེ་
བཅོམ་ལྡན་འདས་ཀྱིས་དེ་དང་དེ་ནས་ས་ལ་སོགས་པ་བཤད་པ་མ་ཡིན་ནམ། དེ་ཇི་
ལྟར་དེ་སྐད་ཅེས་བྱ་ཞེ་ན། དེ་ནི་ཐ་སྙད་དུ་གསུངས་ཀྱི་དོན་དམ་པར་ནི་མ་ཡིན་ནོ། །
འདི་ལྟར་ཡང་དག་པར་བསྒོམས་པའི་མཐར་ཕྱིན་པ་ལས་སྐྱེས་པའི་རྣམ་པར་ཤེས་
པ་དེ་འགག་པར་གྱུར་ཏེ་མི་དམིགས་སོ་ཞེས་བྱ་བའི་དོན་ཏོ། །རྒྱས་པར་སྟོན་ཏེ་བྱེ་
བྲག་ཏུ་ཤེས་པས་ན་རྣམ་པར་ཤེས་པའོ། །འདི་ནི་འདི་ནའོ། ། ཡ་བི་ནི་ཡ་བི་ནའོ་
ཞེས་བྱ་བར་བསྟན་པར་མི་ནུས་པས་ན་བསྟན་དུ་མེད་དོ། །གཞི་མཐའ་ཡས་པ་ལ་
དམིགས་པས་ན་མཐའ་ཡས་པ་སྟེ། ཐམས་ཅད་མཁྱེན་པའི་ཡེ་ཤེས་ཡོན་ཏན་མཐའ་
ཡས་པ་དང་ལྡན་པ་ཞེས་བྱ་བའི་ཐ་ཚིག་གོ །དེའི་སྟོབས་ཀྱིས་ཐམས་ཅད་རབ་ཏུ་
འཇུག་སྟེ། དེ་བས་ན་ཀུན་དུ་ཆོས་ཐམས་ཅད་ལ་བདག་པོ་དང་དབང་སྒྱུར་བ་ཡིན་
ཇི་སྐད་བཤད་པའི་རྣམ་པར་ཤེས་པ་དེ་ལ་ནི་གནས་ཐོད་པར་འགྱུར་བ་མ་
ནོ༑ །
ཡིན་ཏེ། གནས་སྐབས་རྙེད་པར་མི་འགྱུར་རོ། །རེ་རེ་ལ་བརྟེན་ནས་གཅིག་གི་ཚིག་
ཏུ་བྱས་ཏེ་བསྟན་དུ་མེད་པ་ལ་དེ་དག་གི་གནས་མེད་དོ་ཞེས་བྱ་བའི་ཐ་ཚིག་གོ །འོ་
ན་དེ་དག་ལྟ་མེད་དུ་ཟད། གཞན་དག་ཡོད་པར་འགྱུར་རོ་ཞེ་ན། འདིར་ནི་ཞེས་བྱ་
བ་ལ་སོགས་པས་སྟོན་ཏོ། །གང་ཞེས་བྱ་བ་ནི་གང་གི་ཕྱིར་རམ། གང་འདི་ཞེས་བྱ་
བར་ཐམས་ཅད་ཀྱི་ཁྱད་པར་ཡིན་ཏེ། སྔོན་སོ་སོའི་སྐྱེ་བོའི་གནས་སྐབས་ཀྱི་རྣམ་པར་
ཤེས་པ་ལས་བྱུང་ཞིང་སྐྱེས་པ་དེ་ཐམས་ཅད་ནི་ཟག་པ་དང་བཅས་པའི་རྣམ་པར་ཤེས་
པས་བརྟགས་པ་ཡིན་ནོ་ཞེས་བྱ་བའི་ཐ་ཚིག་གོ །ཡོད་པ་མ་ཡིན་པ་ལས་བརྟགས་
པ་དེ་ཤེས་པའི་ཕྱིར་ཏེ་འདི་ལ་བདེན་པ་གང་ཡིན་པ་ཞེས་དེ་ལྟར་བརྟགས་ན་ཡང་དག་
པ་ཇི་ལྟ་བ་བཞིན་ཡོངས་སུ་ཤེས་པའི་ཕྱིར་བྱིས་པ་སོ་སོའི་སྐྱེ་བོའི་གནས་སྐབས་ཀྱི་
འོག་རོལ་ཏུ་རྣམ་པར་ཤེས་པ་ཁོ་ནར་འགག་པར་འགྱུར་ཞིང་དེ་ལ་མི་སྣང་བར་འགྱུར་
རོ༑ །རྣམ་པར་ཤེས་པ་མེར་གྱུར་པ་དེ་ལྟ་བུ་ནི་བུད་ཤིང་མེད་ན་ཡོད་པར་མི་འགྱུར་
རོ་ཞེས་བྱ་བར་རྣམ་ཤེས་མེའི་ཞེས་བྱ་བ་ལ་སོགས་པས་སྟོན་ཏོ། །སྐྱེས་ནས་འགྲོ་བ་
གཞན་དེ་དང་དེར་འགྲོ་བས་ན་འགྲོ་བའོ། །དེའི་ཆོས་ནི་སྐྱེ་བ་ལ་སོགས་པའི་མཚན་
- 86 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཉིད་དོ། །ཕྱིན་ཅི་མ་ལོག་པར་རྟོག་པ་ནི་ཇི་བཞིན་རབ་འབྱེད་པའོ། །འདི་ལ་འོད་
ཟེར་དེ་ཉིད་ཡོད་པས་ན་དེ་ལྟ་བུ་སྟེ། གང་གི་ཚེ་རང་གི་ངོ་བོ་ཉིད་ཀྱང་མི་མཐོང་བ་
དེའི་ཚེ་ཉེ་བར་ཞི་བ་ཞེས་བྱའོ། ། དགོས་འདོད་
དེ་ལྟར་ན་ཐམས་ཅད་མེད་པར་ཁས་བླངས་པའི་ཕྱིར་དེ་ཉིད་དངོས་པོ་མེད་པར་སྨྲ་
བ་ཁས་བླངས་པ་ཡིན་ནོ་ཞེ་ན། མཇུག་ཐོགས་ནས་འབྱུང་བས་དེ་འགོག་སྟེ། ངེས་
པ་ནི་དེ་གཏན་ལ་ཕབ་པའོ། །གལ་ཏེ་ནམ་མཁའ་དངོས་པོར་ཡོད་པར་འགྱུར་རོ་ཞེ་
ན༑ གཟུགས་ཀྱི་ཞེས་བྱ་བ་ལ་སོགས་པས་དེ་འགོག་གོ །འོ་ན་གཟུགས་ཀྱི་ཞེས་སྨོས་
པས་དེ་ནི་ཡོད་དོ་ཞེ་ན། འབྱུང་མེད་ཅེས་བྱ་བས་དེ་འགོག་གོ །འབྱུང་བ་མེད་པའི་
གཟུགས་མེད་དེ་དེའི་ཕྱིར་མིང་ཅན་མེད་པས་མིང་ཡང་མེད་པའི་ཕྱིར་མིང་ཙམ་མེད་
དོ། །སྔར་ནི་ཁྱད་པར་དུ་མིག་དང་། རྣམ་པར་ཤེས་པ་དང་། གཟུགས་དང་མ་རིག་
པ་མེད་པར་སྟོན་ཏོ། །ད་ནི་སྤྱིར་ཚོར་བ་དང་། འདུ་ཤེས་དང་། འདུ་བྱེད་དང་ཞེས་
བྱ་བ་ལ་སོགས་པའི་འབྱུང་བ་བཞིན་དང་། བདག་བཞིན་དུ་མེད་པའི་ངོ་བོ་ཞེས་
སྟོན་ཏོ། །དེའི་ཕྱིར་ཁམས་དྲུག་བདག་མེད་དོ་ཞེས་བྱ་བ་ནི་ངོ་བོ་ཉིད་མེད་དོ་ཞེས་
བྱ་བའི་དོན་ཏོ། །དེ་ལྟར་མངོན་པར་མཐོ་བ་དང་ངེས་པར་ལེགས་པའི་རྒྱུའི་ཆོས་སོ་
སོར་རྣམ་པར་ཕྱེ་སྟེ་བསྟན་ནས་ཡང་། ཇི་ལྟར་ཆུ་ཤིང་ཡན་ལག་དག །ཅེས་བྱ་བ་ལ་
སོགས་པས་རིགས་པ་གཞན་གྱིས་བསྒྲེས་ཏེ་བསྟན་པ། ཇི་ལྟར་ཡན་ལག་ཇི་སྙེད་
ཀྱིས་ཆུ་ཤིང་བཞིན་དུ་བསྒྲུབས་པའི་ཡན་ལག་དེ་དག་ཐམས་ཅད་མ་ལུས་པ་དང་བཅས་
ཏེ་བཤིག་ཅིང་སོ་སོར་ཕྱེ་ན་དེ་ལ་ཆུ་ཤིང་ཞེས་བྱ་བ་ཅི་ཡང་མེད་པ་དེ་བཞིན་དུ་ཁམས་
ཇི་སྙེད་ཀྱི་སྐྱེས་བུར་བརྗོད་པ་དེ་དག་མ་ལུས་པ་དང་བཅས་ཏེ་བཤིག་ཅིང་དཔྱད་ན་
མི་དམིགས་སོ། ། ཅི་ཡང་ཞེས་བྱ་བ་ནི་རྫས་ལ་ལྟོས་ནས་སོ། །གང་གི་ཕྱིར་དེ་ལྟ་ཡིན་
པ་དེའི་ཕྱིར་རྒྱལ་བ་སངས་རྒྱས་བཅོམ་ལྡན་འདས་ཀྱིས་ཆོས་ཐམས་ཅད་བདག་མེད་
པར་གསུངས་ཏེ། སྐྱེས་བུ་མེད་དོ་ཞེས་བྱ་བར་བལྟ་བར་བྱའོ། །ཁམས་དྲུག་ཡོད་པར་
འགྱུར་རོ་ཞེ་ན། ལྷག་མས་དེ་འགོག་གོ །གཏན་ལ་ཕབ་པས་ན་མེད་དོ་ཞེས་ངེས་
= 87

། དབུ་མ་རིན་ཆེན་ཕྲེང་བ་རྩ་འགྲེལ། ཏིང་
པར་བྱ་སྟེ། ཁམས་དྲུག་པོ་དེ་ཡང་གཏན་ལ་ཕབ་པ་དེས་ན་མེད་དོ། །དེ་ལྟར་ཡང་
དག་པར་ན་ཆོས་ཐམས་ཅད་བདག་མེད་པ་ཡིན་དང་། དེ་ལ་ལྟོས་ནས་དངོས་པོར་
ཡོད་པ་མ་ཡིན་ནོ་ཞེས་ལྷག་མས་སྟོན་ཏེ། རྒྱུ་དེའི་ཕྱིར་སྐུ་དང་གསུང་དང་ཐུགས་
ཐུབ་ཅིང་ཡང་དག་པར་བསྡོམས་པས་ཐུབ་པ་ཆེན་པོ་སྟེ་བཅོམ་ལྡན་འདས་སོ། །
བཟློག་པ་ནི་ཟློག་པར་གྱུར་པའོ། །དེ་ལྟར་མཐོང་བ་དང་ཐོས་པ་ལ་སོགས་པ་སྟེ།
སྩོགས་པ་ནི་དང་པོའོ། །བྱེ་བྲག་ཕྱེད་པ་དང་རྣམ་པར་ཤེས་པ་གང་ལ་དང་པོ་མཐོང་
བ་དང་ཐོས་པ་ཡོད་པ་དེ་ནི་མཐོང་བ་དང་ཐོས་པ་ལ་སོགས་པ་སྟེ། དེ་ཐུབ་པས་བདེན་
པ་མ་ཡིན་པ་སྟེ། འདི་ནི་དེ་ཁོ་ན་ཉིད་ལ་བརྟེན་ནས་གསུངས་སོ། །བརྫུན་པ་མ་ཡིན་
པ་ནི་ཐ་སྙད་དུའོ། །འདི་གཉི་ག་བདེན་པ་མ་ཡིན་པ་ལ་བརྟེན་ནས་ཅི་སྟེ་མ་གསུངས་
ཤེ་ན་ཕྱོགས་ལས་ཞེས་བྱ་བ་ལ་སོགས་པས་དེ་འགོག་སྟེ། མངོན་ཞིང་གསལ་བར་
བྱེད་པས་ན་ཕྱོགས་སོ། །གལ་ཏེ་དོན་འགའ་ཞིག་སྔར་ཕྱོགས་སུ་བྱས་པར་གྱུར་ན་
དེ་ལ་ལྟོས་ནས་འགལ་བའི་ཕྱོགས་མི་མཐུན་པའི་ཕྱོགས་སུ་འགྱུར་རོ། །དེ་ལྟ་བས་
ན་ཐབས་འདིས་ཡོད་པ་ཉིད་དང་མེད་པ་ཉིད་དུ་ཞལ་གྱིས་བཞེས་པར་མི་མཛད་དེ་
དེའི་ངོ་བོ་ཉིད་དུ་མ་ཡིན་ནོ་ཞེས་བྱ་བའི་དོན་ཏོ། །འཇིག་རྟེན་གང་ཞིག་དེ་ལྟར་བཤད་
པའི་ལུགས་ཀྱིས་རྣམ་པ་ཐམས་ཅད་དུ་ངོ་བོ་ཉིད་ཡོད་པ་མ་ཡིན་པའི་འཇིག་རྟེན་དེ་
ལྟ་བུ་དེ་ལ་མཐའ་ཡོད་ཅེས་བྱ་བ་ལ་སོགས་པར་ཇི་སྐད་བསྟན། ཅི་སངས་རྒྱས་
བཅོམ་ལྡན་འདས་ཀྱང་ཐ་སྙད་དུ་ཡོད་པ་དང་མེད་པའི་ཞལ་གྱིས་མི་བཞེས་སམ་ཞེ་
ན། དུས་གསུམ་དུ་གནས་པར་ཞལ་གྱིས་མི་བཞེས་ཏེ། དེ་ཁོ་ན་ཉིད་དུ་ཅུང་ཟད་ཀྱང་
ཡོད་པ་མ་ཡིན་ནོ་ཞེས་དོན་དེ་མཇུག་ཐོགས་ཀྱི་ཚིགས་སུ་བཅད་པས་སྟོན་ཏོ། །གང་
དག་ལ་གྲངས་ལེའུ་དྲུག་ཅུ་ལས་འདས་པ་ཡོད་པ་དེ་དག་ནི་གྲངས་མེད་པའོ། །
གཤེགས་པ་ནི་འདས་པའོ། །དེ་བཞིན་ཞེས་བྱ་བ་སྤྱིར་བརྗོད་པར་བྱའོ། ། བྱོན་པར་
འགྱུར་བ་ནི་མ་འོངས་པའོ། །དང་ཞེས་བྱ་བ་ནི་སྐབས་གཞན་ནོ། །ཡང་ན་དེ་བཞིན་
ཞེས་བྱ་བ་ནི་མགོན་པོ་རྣམས་ཇི་ལྟ་བ་བཞིན་དུ་སེམས་ཅན་རྣམས་སོང་བ་དང་། འོད་
= 88 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བར་འགྱུར་བ་དང་འགྲོའོ་ཞེས་སེམས་ཅན་རྣམས་དང་སྦྱར་བ་ཡིན་ནོ། །ཡང་ན་མང་
པོ་ཞེས་བཤད་པ་ཡིན་ནོ། ། | ད།
སྐྱེས་ནས་འཇིག་པའམ་རོ་མྱང་བའི་དངོས་པོ་དེ་དང་། དེ་དག་ལ་ཆགས་པས་ན་
སེམས་ཅན་རྣམས་སོ། །བྱེ་བར་གྱུར་ཅེས་བྱ་བ་ལ་གྱུར་ཅེས་བྱ་བ་ནི་ལྷག་པའོ། །བྱེ་
བ་པས་གྱུར་པ་ནི་དེ་བས་ཆེས་མང་བ་ཞེས་བྱ་བའི་ཐ་ཚིག་གིས་འདི་ནི་ཐ་སྙད་ལ་
བརྟེན་ནས་བསྟན་པ་ཡིན་ནོ། །ལྷག་མས་ནི་དེ་ཁོ་ན་ཉིད་ལ་བརྟེན་པའོ། །དེ་དག་
ལས་དུས་གསུམ་དུ་གནས་པ་དགོངས་ཤིང་བཞེད་དེ། ཆོས་ཐམས་ཅད་བདག་མེད་
པ་ཡིན་པས་འདོད་པ་ལ་བརྟེན་པ་མེད་དོ་སྙམ་དུ་དགོངས་པ་ཡིན་ནོ། །དོན་དེ་ཉིད་
མཇུག་ཐོགས་ནས་འབྱུང་བ་ཟད་པ་ཞེས་བྱ་བ་ལ་སོགས་པས་གསལ་བར་བྱེད་དེ།
འཕེལ་བ་ནི་སྐྱེ་བའོ། །དེའི་རྒྱུ་དེ་བྱེད་རྒྱུ་མ་ཡིན་ནོ། །གང་གི་ཞེ་ན། འཇིག་རྟེན་གྱི་
སྟེ་འཁོར་བའོ། ། མ་ཡིན་པ་དེ་གང་ཞེ་ན། ཟད་ཅིང་མི་སྐྱེ་བ་སྟེ་ཟད་པ་དང་འདྲ་བས་
སོ། །ངོ་བོ་ཇི་ལྟ་བུ་ཞིག་ཅེ་ན། དུས་གསུམ་དུ་གནས་པའོ། །འདི་སྐད་དུ་བཤད་པ་
ཡིན་ཏེ། 
གང་གི་ཚེ་དངོས་པོ་འདི་རྣམས་རྟག་ཏུ་བདག་མེད་པ་དེའི་ཚེ་གང་ཞིག་ནི་
སྐྱེ་ལ་གང་ཞིག་ནི་སྐྱེད་ཅེས་བྱ་བ་ཡིན་ནོ། །དེ་ལྟར་མཁྱེན་ནས་ཀྱང་བཅོམ་ལྡན་འདས་
ཐམས་ཅད་མཁྱེན་པས་ཇི་ལྟར་རྒྱུ་གང་གིས་འཁོར་བ་དེའི་སྔོན་དང་མཐའི་ལུང་མ་
བསྟན་ཅིང་ལུང་བསྟན་པར་བྱ་བ་མ་ཡིན་པར་མཛད་ཅིང་བསྟན་ཞེ་ན། འདི་ནི་མུ་
བཞི་དང་བྲལ་བ་ཡིན་པས་དེའི་ཕྱིར་དེ་ལྟར་མཛད་དོ་སྙམ་དུ་དགོངས་པ་ཡིན་ཏེ
འདི་ནི་འོག་ནས་སྟོན་པར་འགྱུར་རོ། །ཆོས་འདི་ཁོ་ན་སངས་རྒྱས་ཀྱི་གོ་འཕང་ཐོབ་
པའི་རྒྱུ་ཡིན་གྱི་གཞན་ནི་མ་ཡིན་ནོ་ཞེས་བསྟན་པའི་ཕྱིར། སོ་སོའི་སྐྱེ་བོ་ལ་གསང་
བ་ཞེས་བྱ་བ་ལ་སོགས་པ་སྨོས་ཏེ། སོ་སོའི་སྐྱེ་བོ་ལ་གསང་བ་གང་ཡིན་པ་དེ་ནི་
ཞེས་བྱ་བ་ནི་ངེས་པར་ལེགས་པའི་ཆོས་ཀྱི་སྐབས་སུ་དོན་དམ་པར་ཅུང་ཟད་ཀྱང་
མེད་དོ་ཞེས་བཤད་པ་གང་ཡིན་པ་དེ་སྟེ། ཆོས་དེ་ལྟ་བུ་ནི་ཐོས་པ་ལ་སོགས་པ་དང་
བྲལ་བའམ། ལོག་པར་འཛིན་པ་ལ་མངོན་པར་ཞེན་པའི་དམིགས་པ་ཅན་ལ་གསང་
- 89 -

| དབུ་མ་རིན་ཆེན་ཕྲེང་བ་རྩ་འགྲེལ། ་་ཡེ་
ཞིང་བསྟན་པར་བྱ་བ་མ་ཡིན་པའོ། །
སྒྱུ་མའི་རིག་སྔགས་ལ་ལེགས་པར་གོམས་པས་འཇིམ་པའི་དུམ་བུ་བླངས་ཏེ་གསང་
སྔགས་ཀྱི་སྟོབས་ཀྱིས་བསྒྲུབས་པའི་གླང་པོ་ཆེ་ལ་སོགས་པའི་གཟུགས་ནི་སྒྱུ་མའོ། །
འཇིག་རྟེན་གང་ལ་སྒྱུ་མ་ལྟ་བུ་སྟེ། ། མཚུངས་པ་ཡོད་པ་དེ་ནི་འཇིག་རྟེན་སྒྱུ་མ་ལྟ་
བུའོ༑ ༑དེའི་ངོ་བོ་ནི་དེ་ཉིད་དེ། འདི་ཁོ་ན་སངས་རྒྱས་བཅོམ་ལྡན་འདས་རྣམས་
ཀྱིས་བསྟན་པ་བདུད་རྩི་ཡིན་གྱི་དམིགས་པའི་གདོན་གྱིས་ཟིན་པས་བརྟགས་པ་གཞན་
ནི་མ་ཡིན་ནོ། །འདི་ཇི་ལྟར་སྒྱུ་མ་དང་འདྲ་ཞེ་ན། མཇུག་ཐོགས་ནས་འབྱུང་བས་སྟོན་
སྒྱུ་མའི་ངོ་བོའི་གླང་པོ་ཆེ་སྟེ་སླུ་བའི་གླང་པོ་ནི་སྒྱུ་མའི་གླང་པོ་སྟེ་སླུ་
པར་བྱེད་དོ། །
བའི་བདག་ཉིད་ཡིན་པའི་ཕྱིར་རོ། ། དེ་ལ་སྐྱེ་ཞིང་འབྱུང་བ་དང་འཇིག་ཅིང་འགག་
པ་ཇི་ལྟར་སྣང་ཞིང་ཇི་ལྟར་དམིགས་ཀྱང་ངོ༌། །སྐྱེ་བ་ཉིད་དུ་སྣང་གི་མི་སྐྱེ་བར་ནི་མ་
ཡིན་ལ། འཇིག་པ་ཉིད་དུ་སྣང་གི་ཐེར་ཟུག་ཏུ་མ་ཡིན་ཏེ། ཉིད་ཅེས་བྱ་བའི་དོན་ནི་
དེ་ཡིན་ནོ། །དོན་གྱི་ཡང་དག་ཏུ་ཞེས་བྱ་བ་ནི་དོན་དམ་པར་ཏེ། དེ་ནི་དོན་ཡང་ཡིན་
ལ་ཡང་དག་པ་ཡང་ཡིན་པས་སོ། ། སྐྱེ་བ་ཉིད་དང་འཇིག་པ་ཉིད་དོ། །དཔེ་འདི་བརྗོད་
ནས་དོན་དེ་བཞིན་སྒྱུ་འདྲའི་ཞེས་བྱ་བ་ལ་སོགས་པས་དངོས་དང་སྦྱོར་བར་བྱེད་དོ
སྒྱུ་མའི་གླང་པོ་ཆེ་རྒྱུ་དང་རྐྱེན་ལས་བྱུང་བ་ཡིན་ཡང་ཇི་ལྟར་དེ་ཁོ་ན་ཉིད་དུ་མ་ཡིན་
ནོ་ཞེ་ན། ཇི་ལྟར་ཞེས་བྱ་བ་ལ་སོགས་པས་དེ་སྟོན་ཏེ། བདེན་པའི་ངོ་བོར་མ་སྐྱེས་
པའི་ཕྱིར་སྐྱེ་བ་ན་ཡང་གང་ནས་ཀྱང་མ་འོངས་ལ་མཇུག་བརྟུལ་བ་ན་ཡང་གང་དུ་མི་
འགྲོའོ། ། སེམས་རྨོངས་ཙམ་དུ་ཟད་པས་ན། །ཞེས་བྱ་བ་རྨོངས་པ་ནི་ནོར་བའོ། །
།ཡང་དག་ཉིད་དུ་སྟེ་བདེན་པའི་ངོ་
ཙམ་ཞེས་སྨོས་པ་ནི་ལྷག་པའི་དོན་དགག་གོ 
བོར་གནས་པ་མེད་དོ། ། གར་འགན་
། ། ཐ་སྙད་གདགས་པ་མ་
དེ་ལྟར་ཞེས་བྱ་བ་ནི་ཇི་སྐད་བཤད་པའི་རིགས་པས་སོ
གཏོགས་པར། །གང་ཞིག་ཡོད་པའམ་མེད་པར་འགྱུར་བ་སྟེ། ཅི་ཞིག་ཡོད་ཅེས་བྱ་
བ་ནི་རྟོག་པའོ། །ད་ནི། སངས་རྒྱས་ཀྱིས་ནི་རྒྱུ་འདི་ལས། །ཞེས་བྱ་བ་ལ་སོགས་
• 90 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པས། ཐམས་ཅད་མཁྱེན་པས་ཇི་ལྟར་དེའི། ། སྔོན་མཐའ་ལུང་མ་བསྟན་པར་མཛད། །
ཅེས་གང་བཤད་པ་དེའི་རྒྱུ་སྟོན་ཏོ། །འདི་ལས་ཞེས་བྱ་བ་ནི་རྒྱུའོ། །འཇིག་རྟེན་གང་
ལ་མཐའ་ཡོད་པ་ལ་སོགས་པ་རྣམས་བྱེ་བྲག་བཞི་ཡོད་པ་དེ་ནི་རྣམ་པ་བཞི་སྟེ
།འཆད་
པར་འགྱུར་བའི་ཚུལ་གྱིས་དེ་ལྟ་བུ་ལ་དགོངས་ནས་ཞེས་བྱ་བ་ནི་ཚིག་ལྷག་མ་ཡིན་
ནོ། །
གལ་ཏེ་ཆོས་རྣམས་དེ་ལྟར་བདག་མེད་པ་ཡིན་ན་འཇིག་རྟེན་འདིས་དེ་ལྟར་ཅི་
སྟེ་མི་རྟོགས་ཤེ་ན། དེའི་ཕྱིར་མཇུག་ཐོགས་ཀྱི་ཚིགས་སུ་བཅད་པ་སྨོས་སོ། །མི་
གཙང་ཉིད་ནི་མི་གཙང་བའི་ངོ་བོ་ཉིད་དོ། །རགས་པ་ནི་ཆེ་ལོང་ངོ་། །མངོན་སུམ་
སྤྱོད་ཡུལ་བ་ནི་རྗེས་སུ་དཔག་པར་བྱ་བ་མ་ཡིན་ནོ། །སེམས་ལ་བདེ་བླག་ཏུ་ཆོགས་
མེད་པར་འཇུག་པར་འགྱུར་ཏེ། དེའི་སྤྱོད་ཡུལ་དུ་མི་འགྱུར་རོ། །སྐྱེ་བོ་རྣམས་ཀྱིས་
ཤེས་པར་དཀའོ་ཞེས་ཤེས་པར་དཀའ་བར་ཐུགས་སུ་ཆུད་པ་དེ། རྒྱུ་དེས་ན་སངས་
རྒྱས་ནས་ཏེ། ཐམས་ཅད་མཁྱེན་པའི་ཡེ་ཤེས་བརྙེས་ནས་ཆོས་བསྟན་པའི་དགོངས་
པ་ལོག་ཅིང་སྤྲོ་བ་ལོག་པར་གྱུར་ཏོ། །ཅིའི་ཕྱིར་ལོག་པར་གྱུར་ཞེ་ན། འདིར། ཆོས་
འདི་ལོག་པར་ཤེས་གྱུར་ན། །ཞེས་བྱ་བ་ལ་སོགས་པ་སྨོས་ཏེ། ལོག་པར་ཤེས་པ་ནི་
ཐ་སྙད་དུ་ཡང་ཅི་ཡང་མེད་དོ་ཞེས་ལོག་པར་ཤེས་པའོ། །མི་མཁས་པ་ནི་མཁས་པ་
མ་ཡིན་ཏེ་མི་ཤེས་པའོ། །
ཇི་ལྟར་ན་ཆུད་ཟ་ཞིང་ཕུང་བའི་རྒྱུར་འགྱུར་ཞེ་ན། འདི་ལྟར་ཞེས་རྒྱུ་སྨོས་སོ། །མེད་
པ་ཉིད་དུ་ལྟ་བ་ཉིད་མི་གཙང་བ་སྟེ་སྨེ་ཞིང་བཙོག་པ་ཡིན་ནོ། །དེར་བྱིང་བར་གྱུར་
པ་ནི་ལྟུང་བར་འགྱུར་བའོ། །དེར་ཞེས་བྱ་བ་ནི་ལེག་པར་ཤེས་པ་སྟེ་ཡོད་ནའོ། །
ཡང་ན་ལྟ་བ་མི་གཙང་བ་དེར་རོ། །དེ་ལྟར་རེ་ཞིག་ལ་ལ་ནི་ཅི་ཡང་མེད་དོ་སྙམ་ནས་
ལོག་པར་ཤེས་པས་ལོག་པར་ལྟ་བར་ལྟུང་བར་འགྱུར་རོ། །གཞན་གཉིས་པ་ཡང་
ཆོས་འདི་ལ་མེད་དོ་སྙམ་དུ་ཤེས་པས་ལོག་པར་བཟུང་ནའོ། །བླུན་པོ་ནི་གཞན་གྱི་
བསྟན་བཅོས་ཐོས་པ་དང་ལྡན་ཡང་ཆོས་འདི་མི་ཤེས་པའི་ཕྱིར་རམ། དྲང་བའི་དོན་
ལ་ངེས་པའི་དོན་ཏོ་ཞེས་ཤེས་པ་མི་ཤེས་པ་སྟེ། བླུན་པོ་དང་འདྲ་བར་བླུན་པོ་ཡིན་
- 9] -

། དབུ་མ་རིན་ཆེན་ཕྲེང་བ་རྩ་འགྲེལ། ལོ་
མཁས་པའི་ང་རྒྱལ་ཅན་ཞེས་བྱ་བ་ནི་ཡོད་པ་དང་མེད་པ་ཇི་ལྟ་བ་བཞིན་ཤེས་
ནོ། །
པའི་ཕྱིར་མཁས་པ་ཞེས་བྱ་ན། དེ་ལྟ་བུ་མ་ཡིན་པ་བཞིན་དུ་ང་ནི་མཁས་པའོ་སྙམ་
དུ་ང་རྒྱལ་སྐྱེད་པའོ། །ཆོས་འདི་ལ་བརྙས་པའི་བསམ་པས་ཚིག་ངན་པ་འབྱིན་པའམ།
ལས་བཟང་པོ་མ་ཡིན་པ་ལ་སྤྱོད་པ་ནི་སྤོང་བ་སྟེ། གང་ལ་དེས་མ་རུངས་པའི་བདག་
ཉིད་ཀྱི་སེམས་ཡོད་པ་དེ་ལ་དེ་སྐད་ཅེས་བྱའོ། །མ་རུངས་པའི་དོན་ཅི་ཞེ་ན། བསོད་
ནམས་སམ་རང་གི་དོན་ཕུན་སུམ་ཚོགས་པ་ལ་མི་སྣང་བས་ན་མ་རུངས་པ་ཡིན་ནོ
ཡང་ན་རང་དང་གཞན་གྱི་དོན་གྱི་ནུས་པ་དང་བྲལ་བས་ཤི་བ་དང་འདྲ་བར་ཤི་བ་
ཡིན་ཏེ། དགེ་བ་ཆད་པ་ནི་ངན་སོང་ལ་མངོན་དུ་ཕྱོགས་པས་སོ། །དེ་ཉིད་ལྷག་མས་
སྟོན་པར་བྱེད་དོ། །དོན་དེ་ཉིད། ཇི་ལྟར་ཁ་ཟས་བཟའ་ཉེས་པས། །ཞེས་བྱ་བ་ལ་
སོགས་པས་དཔེ་གསལ་བར་བྱེད་དོ། །
ཉེས་ཞེས་བྱ་བའི་སྒྲས་ནི་སྨད་པའི་དོན་ཏེ་མི་འཕྲོད་པ་བརྗོད་པའོ། ། མི་འཕྲོད་པ་
ཟོས་པ་ནི་ཁ་ཟས་བཟའ་ཉེས་པ་སྟེ་དེས་སོ། ། ལེགས་ཞེས་བྱ་བའི་སྒྲ་ནི་བསྔགས་
པའི་དོན་ཏེ་འཕྲོད་པ་བརྗོད་པའོ། །བདེ་བ་ནི་ལུས་དང་སེམས་ཀྱིའོ། །འགྱུར་བ་ནི་
འཐོབ་པའོ། །ལེགས་པ་ནི་ཇི་ལྟ་བ་བཞིན་དུའོ། །བདེ་བ་ནི་ལྷ་དང་མིའོ། །གང་གི་
ཕྱིར་དེ་ལྟ་ཡིན་པ་དེའི་ཕྱིར་ཆོས་འདི་ལའོ། །མེད་པའི་ལྟ་བ་ནི་མེད་པའི་རྣམ་པ་
ཅན་ནོ། །དོན་ཀུན་ནི་འཇིག་རྟེན་པ་དང་འཇིག་རྟེན་ལས་འདས་པ་སྟེ། དེ་རྣམས་
གྲུབ་ཅིང་གྲུབ་པར་བྱ་བའི་ཕྱིར་རོ། །ཇི་སྲིད་དུ་ཆོས་འདི་ཉམས་སུ་མྱོང་བའི་རྣམ་
པར་མི་ཤེས་པ་དེ་སྲིད་དུ་འཁོར་བར་འཇུག་གོ་ཞེས་མཇུག་ཐོགས་ནས་འབྱུང་བས་
སྟོན་ཏེ། ཡོངས་སུ་མ་ཤེས་པ་ལས་དམིགས་པའོ། །དེ་ལས་ངར་འཛིན་པའོ། །དེ་
ལས་དགེ་བ་དང་མི་དགེ་བའི་ལས་ཏེ། དགེ་ལེགས་དང་དགེ་ལེགས་མ་ཡིན་པའོ། །
དེ་ལས་སྐྱེ་བ་ནི་བཟང་པོ་དང་ངན་པ་སྟེ། བདེ་འགྲོ་དང་ངན་འགྲོའི་མཚན་ཉིད་འདོད་
པ་དང་མི་འདོད་པའོ། །ཆོས་འདི་ཤིན་ཏུ་མྱུར་བར་ཡང་མི་འཐོབ་སྟེ། གང་གི་ཕྱིར་
དེ་ལྟ་ཡིན་པ་དེའི་ཕྱིར་རོ། །སེལ་བ་ནི་འཇིག་པའོ། །གུས་པ་ནི་དེའི་གཞི་ལས་ཡིད་
-92

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
རབ་ཏུ་དང་བའི་ལུས་དང་ངག་དང་ཡིད་ཀྱིས་བརྩོན་པའི་འབད་པ་སྟེ
། དེ་དང་ལྡན་
པར་མཛོད་ཅིག་ཅེས་བྱ་བའི་ཐ་ཚིག་གོ །
རྟག་ཏུ་སྦྱིན་པ་ལ་སོགས་པའི་སེམས་པ་ལ་གཞོལ་བའི་རྒྱལ་པོའི་བྱ་བ་རྣམས་ཇི་ལྟར་
སྙམ་དུ་དོགས་པ་ལ། དེ་དག་ཀྱང་ཐོག་མ་དང་བར་དང་ཐ་མར་ཆོས་དང་ལྡན་པར་
གྱིས་ཤིག་ཅེས་མཇུག་ཐོགས་ནས་འབྱུང་བས་སྟོན་ཏོ། །སྔོན་ཞེས་བྱ་བའི་སྒྲ་ནི་
ཐོག་མའི་རྣམ་གྲངས་ཡིན་གྱི་ཕྱོགས་བརྗོད་པ་ནི་མ་ཡིན་ནོ། །འདི་སྐད་དུ་བཤད་པ་
ཡིན་ཏེ། ལས་འདིས་ཆོས་འདི་འགྲུབ་པར་འགྱུར་རོ་ཞེས་ཐོག་མར་ཆོས་ལ་བརྟེན་
པ་བྱས་ནས་ལས་རྩོམ་པར་བྱེད་པའི་ལས་དེ་ནི་ཆོས་སྔོན་དུ་བཏང་བ་ཡིན་ནོ། །ཁ་
ཅིག་ཆོས་ལ་བརྟེན་ཏེ་བརྩམས་ན་ཕྱིས་སྡིག་པ་དང་འདྲེས་མར་བྱེད་པ་སྣང་བས་དེ་
བཟློག་པའི་ཕྱིར་བར་མ་དང་ཐ་མར་ཞེས་བྱ་བ་སྨོས་ཏེ། ཐ་མ་ནི་མཇུག་གོ །སྒྲུབ་
པ་ནི་སྒྲུབ་པར་བྱེད་པའོ། །ས་བདག་ནི་སའི་དབང་ཕྱུག་གོ །འདི་ནི་འཇིག་རྟེན་འདིར་
རོ། །དེ་ལྟར་སེམས་ཅན་རྣམས་རྗེས་སུ་དགའ་བར་བྱེད་པས་ཆོས་ཀྱིས་སྤགས་པའི་
ཡོན་ཏན་དང་ལྡན་པ་ཡིན་ཏེ། དེ་སྐད་དུ། ལྷ་ཡི་བདག་པོའི་དཔལ་ཡང་ཡོན་ཏན་
རྣམས་ལ་ལྟ། ། ཡོན་ཏན་ལྡན་རྣམས་ཉིད་ལ་ཡང་དག་འདུད་པར་འགྱུར། །ཡོན་
ཏན་རྣམས་ལ་གྲགས་པ་རབ་ཏུ་འབྱུང་བ་ཉིད། །དེ་ལྟས་མཐུ་ཡི་བདག་ཉིད་ཆེན་
པོ་ཡོན་ཏན་བརྟེན། ། ས་ཡི་བདག་པོའི་ལས་མཆོག་སྐྱེས་བུ་ལ་ཕན་པ། ། དེ་ནི་འདི་
ཕྱི་གཉི་གར་འབྱོར་བྱེད་ལམ་ཡིན་ཏེ། །དེ་ཡང་ཆོས་ལ་དགའ་བའི་རྒྱལ་པོ་དག་ལ་
འབྱུང་༑ ༑ མི་དབང་སྤྱོད་པའི་རྗེས་སུ་སྐྱེ་བོ་འཇུག་པར་འགྱུར། །ཞེས་འབྱུང་བ་དང་།
དེ་བཞིན་དུ། དུལ་བའི་སྒྲུབ་པ་དབང་པོ་ཐུལ་བ་ཉིད་ཡིན་ཏེ། །དུལ་བས་ཡོན་ཏན་
ཡུལ་དུ་ཕྱིན་པ་འཐོབ་པར་འགྱུར། །ཡོན་ཏན་སྤགས་པའི་མི་ལ་སྐྱེ་བོ་རྗེས་སུ་དགའ། །
སྐྱེ་བོ་རྗེས་སུ་དགའ་བས་ཕུན་སུམ་ཚོགས་རབ་འབྱུང་། །ཞེས་བཤད་པ་ཡིན་ནོ། །
གཞན་ཚེ་རབས་གཞན་དུ་གནོད་པར་མི་འགྱུར་ཞིང་ཉམ་ང་བར་གནས་པར་མི་
འགྱུར་རོ། །སྔར་ནི་ལྟ་བའི་སྐབས་ཀྱི་ཆོས་དང་ཆོས་མ་ཡིན་པ་དག་གི་ཡོན་ཏན་དང་
- 93

ཌ དབུ་མ་རིན་ཆེན་ཕྲེང་བ་རྩ་འགྲེལ། ཡོཀར་
སྐྱོན་བརྗོད་པ་ཡིན་ནོ། །ཆོས་ཀྱིས་ཞེས་བྱ་བ་ལ་སོགས་པ་ལ། གྲགས་པ་ནི་སྙན་
པའོ༑ །འཆི་ཁ་ནི་འཆི་བར་འདོད་པའོ། །ཅིའི་ཕྱིར་འཆི་ཞེ་ན། དེ་ནི་འཆི་བ་ལ་
མངོན་དུ་ཕྱོགས་པ་ཞེས་བྱ་བའི་ཐ་ཚིག་གོ །སྡིག་པ་བྱེད་བྱེད་པ་ནི་འཆི་ཁར་འཇིག་
རྟེན་ཕ་རོལ་དུ་སྡུག་བསྔལ་གྱིས་དོགས་པས་འཇིགས་པར་འགྱུར་གྱི་བསོད་ནམས་
ཅན་ནི་མ་ཡིན་ནོ། །རྒྱས་པ་ནི་རྒྱས་པར་འགྱུར་བ་སྟེ་ཆེན་པོ་ཞེས་བྱ་བའི་ཐ་ཚིག་གོ །
བརྟེན་མཛོད་ཅེས་བྱ་བ་ནི་རྟེན་ཅིག་པའོ། །གང་དག་འཇིག་རྟེན་སྡིག་པའི་རྒྱུའི་དོན་
གྱི་རིགས་པའི་ལུགས་ལ་འཇུག་པར་བྱེད་པ་དེ་དག་གིས་གལ་ཏེ་ན་ཁྱོད་ཀྱང་ཁྲིད་
དུ་འོང་ངོ་ཞེས་དེ་དགག་པའི་དོགས་པ་བསུ་བར་མཇུག་ཐོགས་ཀྱི་ཚིགས་སུ་བཅད་
པ་སྨོས་ཏེ། ལུགས་ནི་ཚུལ་དེ་བདེ་བ་འཐོབ་པའི་ཐབས་སོ། །དམ་པ་ནི་མཆོག་གོ །
ཀྱང་ཞེས་བྱ་བའི་སྒྲ་ནི་རྒྱུའོ། །ནི་ཞེས་བྱ་བའི་སྒྲ་ནི་ངེས་པར་བཟུང་བ་སྟེ་ཁོ་ནས་
ཞེས་བྱ་བ་ཡིན་ནོ། །མི་དགར་འགྱུར་ཞེས་བྱ་བ་ནི་ཕུན་སུམ་ཚོགས་པས་བྱས་པའི་
ཡིད་བདེ་བ་མི་འཐོབ་པའོ། ། བར་ན་ དེ་ ཉིད་
འདིས་ཆོས་མ་ཡིན་པ་དང་མཐུན་པའི་ལུགས་སྨད་པ་ཉིད་དུ་བསྟན་ནས། དེ་ལ་
ཕན་པའི་རྒྱུར་སེམས་པ་གང་ཡིན་པ་དེ་སྨད་པ་ཉིད་དུ་མཇུག་ཐོགས་ནས་འབྱུང་
བས་སྟོན་ཏོ། །དོན་མེད་པ་སྒྲུབ་པས་ན་དོན་མེད་པའི་རིག་པའོ། །དོན་མེད་པའི་
ཤེས་པ་སྟེ། དོན་མེད་པ་ཁོ་ན་ཤེས་པས་ན་དེ་སྐད་ཅེས་བྱའོ། །སླུ་ཞིང་འདྲིད་པ་
ལྟར་ལེན་པ་ནི་དེ་གཅེས་སུ་བྱེད་པའོ། ། མི་བཟད་པ་ནི་ངན་པ་སྟེ། དོན་ངན་པ་སྒྲུབ་
པས་སོ། །ཇི་ལྟར་དེ་སྐད་ཅེས་བྱ་ཞེ་ན། འདི་ལྟར་དེ་ནི་ངན་འགྲོའི་ལམ་སྟེ་སྲོལ་
ཡིན་པས་སོ། །ཤེས་རབ་འཆལ་པ་རྣམས་ཀྱིས་ཞེས་བྱ་བ་ནི་འཁྲུལ་པ་རྣམས་ཀྱིས་
སོ། །དོན་གྱིས་རིག་པ་ནི་དོན་རབ་ཏུ་སྒྲུབ་པའི་རིག་པའོ། ། ཇི་ལྟར་ཞེས་བྱ་བ་ནི་རྒྱུ་
གང་གིས་སོ། །བྱས་ཞེས་བྱ་བ་ནི་བསྒྲུབ་པའམ་བཤད་པའོ། །བདག་གིས་དེ་ཤེས་
སོ་ཞེས་རློམ་པ་གང་ཡིན་པ་དེ་ཡང་ཕྱིན་ཅི་ལོག་པ་ཁོ་ན་ཡིན་ནོ་ཞེས་མཇུག་ཐོགས་
ཆོས་དང་མཐུན་པ་ལ་ཡང་གལ་ཏེ་འགའ་ཞིག་རང་གི་ཉེས་
ནས་འབྱུང་བས་སྟོན་ཏེ། 
- 94

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པས་དགྲ་བྱེད་ན་ཆོས་དང་མཐུན་པས་དེ་ལ་བྱམས་པ་ཁོ་ན་བྱ་དགོས་པས། གལ་
ཏེ་དགྲ་མི་དགའ་བར་བྱ་བར་འདོད་ཅིང་དོན་དུ་གཉེར་ན་ཡང་ཡོན་ཏན་ལ་བརྟེན་
ཅིང་རྟེན་ཅིག ཡོན་ཏན་ལ་བརྟེན་ན་ཇི་ལྟར་དགྲ་མི་དགའ་བར་འགྱུར་ཞེ་ན། འདི་
ལྟར་ཡོན་ཏན་དེ་དག་དང་ལྡན་ན་སྐྱེ་བོ་དགའ་བར་འགྱུར་ཏེ། དེས་ན་ཕུན་སུམ་
ཚོགས་པར་འགྱུར་ལ། དེ་ལྟ་བུ་ནི་ཟིལ་གྱིས་གནོན་པར་མི་ནུས་ཀྱི་དེ་ཉིད་ཀྱིས་
ཟིལ་གྱིས་གནོན་པས་དེ་མི་དགའ་བར་འགྱུར་རོ། ། ༡
གང་གི་ཕྱིར་དེ་ལྟ་ཡིན་པ་དེའི་ཕྱིར་འཇིག་རྟེན་གཉི་གར་ཡང་འབྱོར་པ་འདོད་པས་
བསྡུ་བའི་དངོས་པོ་རྣམས་ཀྱིས་འཇིག་རྟེན་སྡུས་ཤིག་ཅེས། སྦྱིན་དང་ཞེས་བྱ་བ་ལ་
སོགས་པས་སྟོན་ཏེ། སྦྱིན་པ་ཞེས་བྱ་བ་ནི་ཟང་ཟིང་དང༌། མི་འཇིགས་པ་དང་ཆོས་
ཀྱི་མཚན་ཉིད་དོ། །དེ་ནི་སྨྲ་བར་བྱ་བ་ཡང་ཡིན་ལ་སྙན་པ་ཡང་ཡིན་པས་དེ་སྐད་
ཅེས་བྱའོ། །ཕན་པ་ཞེས་བྱ་བ་ནི་དོན་སྤྱོད་པའོ། །དོན་གཅིག་སྤྱོད་པ་ནི་དོན་མཐུན་
པར་སྤྱོད་པ་སྟེ། འདི་ཡང་སྦྱིན་པའི་ཁྱད་པར་གནོད་པའི་སྦྱིན་པ་དུག་དང་མཚོན་ལ་
སོགས་པ་སྤོང་བའོ། །དེ་བཞིན་དུ་དོན་མེད་པའི་རྒྱུ་གཞན་གང་ཡིན་པ་ཡང་སྤོང་སྟེ།
འདི་ལྟ་སྟེ་འདོད་པ་ཅན་ནི་གཞན་གྱི་བུད་མེད་དག་ལ་རྗེས་སུ་ཆགས་ནས་འདོད་པ་
དང་ལྡན་པའི་ཚིག་སྙན་པ་སྨྲ་ལ། དེ་བཞིན་དུ་དགྲ་ལ་ཡང་སྨྲ་བས་དེ་འགོག་གོ །
བསྡུ་བ་ནི་སེམས་དད་པར་བྱའོ། །ང་ནི་རྒྱལ་པོ་དག་ལ་ཇི་ལྟ་བུར་ཞེས་བྱ་བ་ལ་སོགས་
པས་རྒྱལ་པོའི་ལུགས་ཆོས་དང་མཐུན་པ་སྟོན་ཏོ། །ཚིག་ཅེས་བྱ་བ་ནི་གཞིའོ། །དེ་
ཅི་ཞེ་ན་བདེན་པའོ། །ཡིད་ཆེས་ཞེས་བྱ་བ་ནི་བག་ཕེབས་པའོ། །བརྟན་པ་ཞེས་བྱ་
བ་ནི་མི་སླུ་བའམ་བག་ཕེབས་པའི་ཁྱད་པར་ཏེ། བརྟན་པ་ནི་གཏན་དུ་བ་དང་མི་
ཕྱེད་པའོ། །བདེན་པ་དང་ཅིག་ཤོས་ཀྱི་ཡོན་ཏན་དང་སྐྱོན་བརྗོད་ནས། དེ་གཉིས་
ཀྱི་མཚན་ཉིད་སྟོན་ཏེ། སྨྲས་པ་ལས་གཞན་དུ་སྣང་བ་ནི་སླུ་བའོ། །སེམས་པ་ནི་
བསམ་པའོ། །དེས་སྒྱུར་བ་ནི་འབྱུང་བ་སྟེ། བདེན་པ་ལྟར་སྣང་ལ་དོན་དུ་བདེན་པ་
མ་ཡིན་པའོ། །དོན་ནི་ཐ་སྙད་ཀྱི་བདེན་པ་སྟེ་དེར་མ་ཡིན་ནོ། །ཕན་པ་ཁོ་ན་བྱེད་
- 95

དབུ་མ་རིན་ཆེན་ཕྲེང་བ་རྩ་འགྲེལ། དེ་
པས་ན་གཅིག་ཏུ་ཕན་པ་བདེན་པ་ཡིན་ནོ། །
བདེན་པ་དང་གཏོང་བ་དག་རྒྱལ་པོའི་དོན་ཐམས་ཅད་སྒྲུབ་པ་ཡིན་པ་ལས་དེ་ལ་
བདེན་པ་ནི་བཤད་ཟིན་ཏོ། །གཏོང་བ་སྟོན་ཏེ་ཉེས་པ་ནི་ང་རྒྱལ་ལ་སོགས་པའི་འོ། །
སྦྱིན་པ་ནི་སྦྱིན་པའི་སེམས་པ་དང་རབ་ཏུ་ལྡན་པའི་ནོར་གཏོང་བའོ། །གསལ་བ་ནི་
དད་པ་ལ་སོགས་པ་དང་ལྡན་པའི་ཕྱིར་དང་ཆེ་བའི་ཕྱིར་རོ། །སྐྱེད་པ་ནི་མི་མངོན་པར་
བྱེད་པའོ། །འཇུངས་པ་ནི་སེར་སྣའོ། །ཡོན་ཏན་ནི་ཤེས་རབ་ལ་སོགས་པའི་རང་གི་
ངོ་བོ་ཐམས་ཅད་དོ། །དེ་དག་ཉིད་དམ་པ་རྣམས་ཀྱི་བདོག་པ་ཐམས་ཅད་དེ་ནོར་
ཐམས་ཅད་ཡིན་ནོ། །ཡོན་ཏན་དེ་རྣམས་འཇོམས་པ་ནི་འཇིག་པར་བྱེད་པའོ། །རྒོད་
པ་ལ་སྐྱེ་བོས་བཀུར་སྟི་ལ་སོགས་པ་ཐོག་འདྲེན་པར་མི་བྱེད་དེ། དེ་བས་ན་ཉེ་བར་
ཞི་བའི་རིགས་སོ་ཞེས་སྟོན་ཏེ། ཉེ་བར་ཞི་བ་ནི་དབང་པོ་ཡང་དག་པར་བསྡམས་
པའོ་། །ཟབ་པ་ནི་བསམ་པའི་གཏིང་དཔག་དཀའ་བའོ། །དེས་ན་གུས་པ་ནི་བླ་མར་
བྱེད་པའོ། །རྒོད་པ་ནི་རྩབ་ཀྲོལ་བྱེད་པས་སྤོང་ངོ་། །དེས་ན་བརྗིད་པ་ནི་བསྙེན་པར་
དཀའ་བའོ། །དེས་ན་བཀའ་བརྩན་པ་ཕུན་སུམ་ཚོགས་སོ། །གང་གི་ཕྱིར་ཡོན་ཏན་
དེ་དག་ཉེ་བར་ཞི་བས་འཐོབ་བོ་དེའི་ཕྱིར་དེ་རྟེན་ཅིག ཤེས་རབ་དང་བྲལ་བའི་བླུན་
པོ་ནི་གཞན་དག་གིས་བློ་འཕྲོགས་པའི་ཕྱིར་སླུ་ཞིང་བྲིད་པར་འགྱུར་བས་ཤེས་རབ་
ཐོབ་པ་ལ་འབད་པར་བྱའོ་ཞེས་མཇུག་ནས་འབྱུང་བས་སྟོན་ཏོ། །རང་གི་དོན་ལ་
གཞན་དུ་བཀྲི་བར་ནུས་པས་ན་འཕྲོགས་པའོ། ། འོན་ཏེ །
དེ་ལྟ་བུ་མ་ཡིན་པས་ན་མི་འཕྲོགས་པའོ། །གང་ཡང་རུང་བ་ཞིག་གིས་དོན་འགའ་
ཞིག་ལ་བློ་གཏད་པ་ལས་གལ་ཏེ་ཤེས་རབ་དང་བྲལ་བར་གྱུར་ན་དེའི་བློ་དེ་གཡོན་
ཅན་གཞན་དག་གིས་དེ་ནས་ཕྲལ་ཏེ་གཞན་དུ་ཁྲིད་དོ། །དེས་ན་གཞན་གྱི་དྲིང་འཇོག་
པ་ནི་བསླུས་པ་ཡིན་ནོ། །དེ་ལྟ་བས་ན་རྒྱལ་པོས་ཤེས་རབ་ཅན་དུ་བྱ་དགོས་སོ་ཞེས་
སྟོན་པར་བྱེད་དོ། །ཇི་ལྟར་ན་བློ་མི་འཕྲོགས་པར་འགྱུར་ཞེ་ན། ཤེས་རབ་དང་ལྡན་
པས་སོ། །ཇི་ལྟར་ན་ཤེས་རབ་དང་ལྡན་ཞེ་ན། དེ་བཞིན་དུ་སྒྱུ་སྨོས་པ་འདི་ལྟར་དེ་
• 96

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
ནི་གཞན་གྱི་དྲིང་མི་འཇོག་གོ །གཞན་དག་ལ་དྲིང་འཇོག་ཅིང་བག་ཕེབས་པ་ནི་དེའི་
སྟོབས་ཀྱིས་ཕན་ཚུན་འཁྲིད་པ་ཞིག་ན་དེ་ལྟ་བུ་མ་ཡིན་ནོ། །ཅིའི་ཕྱིར་ཞེ་ན། ཤེས་
རབ་དང་ལྡན་པས་སོ། །དེའི་ཕྱིར་ན་བརྟན་ཞིང་མི་གཡོ་སྟེ། གང་གིས་ཀྱང་གཞན་
དུ་བཀྲི་བར་མི་ནུས་སོ། །བདེན་པ་ལ་སོགས་པའི་ཆོས་བཞི་པོ་ཕན་ཡོན་དང་བཅས་
པར་བཤད་པ་གང་ཡིན་པ་དེ་དང་ལྡན་པའི་ཕན་ཡོན་གཞན་ཡང་བདེན་གཏོང་ཞེས་
བྱ་བ་ལ་སོགས་པས་བསྟན་ཏེ། བཟང་པོའི་དོན་བསྒྲུབ་པའི་ཕྱིར་བདེན་པ་ལ་སོགས་
པ་ཡོན་ཏན་བཞི་དང་ལྡན་པ་ནི་བཟང་བ་ཡིན་ནོ། །བདེན་པ་ལ་སོགས་པ་བཞིས་
བཟང་ན་ཅིར་འགྱུར་ཞེ་ན། བསྟོད་ཅིང་བསྔགས་པར་འགྱུར་རོ་ཇི་ལྟ་བུར་ཞེ་ན།ཆོས་
བཞི་པོ་འདི་བཟང་བ་ཇི་ལྟ་བུར་ཏེ། རྣམ་པ་བཞི་ཡང་ཡིན་ལ་བཟང་བ་ཡང་ཡིན་
པས་དེ་སྐད་ཅེས་བྱའོ། །མཇུག་ཐོགས་ནས་འབྱུང་བས་ཤེས་རབ་དང་ཆོས་འཕེལ་
བའི་ཐབས་བསྟན་ཏོ། །
གང་དག་ལ་ལུས་ལ་གནོད་པ་བྱས་ནས་ཕེབས་པར་སྨྲ་བའི་ངང་ཚུལ་ཡོད་པ་དེ་དག་
ནི་ཕེབས་པར་སྨྲ་བས་ཏེ། དེ་སྐད་དུ། དབང་ཕྱུག་ཕལ་ཆེར་འདོད་པ་ལ་ཆགས་པས་
ཆོས་མ་ཡིན་པའི་ལམ་ལ་ཡང་འཇུག་ལ། དེ་དག་དེ་ལས་བཟློག་ན་མི་དགའ་བས་
སེམས་ལ་གནོད་པར་འགྱུར་རོ་ཞེས་བཤད་དོ། །དེ་སྐད་དུ་སྨྲ་བ་ཐམས་ཅད་ཀྱི་ངག་
བཞིན། བྱར་མི་རུང་བས་དག་གྱུར་པ། །ཞེས་སྨོས་སོ་བསམ་པ་དག་པ་སྟེ། ཆགས་
པ་ལ་སོགས་པའི་དྲི་མ་དང་བྲལ་བའི་ཕྱིར་གོས་དག་པ་ལྟ་བུའོ། །ཇི་ལྟར་ན་དག་པ་
ཡིན་ཞེ་ན། ཤེས་རབ་ཅེས་བྱ་བ་ལ་སོགས་པ་སྨོས་ཏེ། དེ་ལ་ཡང་དག་པ་ཇི་ལྟ་བ་
བཞིན་གྱི་དོན་འཛིན་པ་ནི་ཤེས་རབ་བོ། །སྙིང་རྗེ་ནི་སྙིང་རྗེ་ཉིད་དོ། །དེ་དག་དང་
ལྡན་པའི་ཕྱིར་དྲི་མ་མེད་པ་ཡིན་ཏེ། དེ་དག་གི་མི་མཐུན་པའི་ཕྱོགས་ཀྱི་དྲི་མ་དང་
བྲལ་བའི་ཕྱིར་རོ། ། ལྷན་ཅིག་འགྲོགས་པ་ནི་རིགས་པ་དང་ཅིག་ཤོས་དཔྱོད་པའི་
དུས་ན་ཉེ་བར་འཁོད་པའོ། །གལ་ཏེ་ང་ལ་དེ་སྐད་དུ་སྨྲ་བ་མང་དུ་ཡོད་པས་འདིས་
ཅི་ཞིག་བྱ་སྙམ་དུ་སེམས་ན། དེའི་ཕྱིར། ཕན་པར་སྨྲ་བ་དཀོན་པ་སྟེ། ། ཞེས་བྱ་བ་
- 97

དབུ་མ་རིན་ཆེན་ཕྲེང་བ་རྩ་འགྲེལ།
ལ་སོགས་པ་སྨོས་སོ། །འཕྲོད་པ་དང་འདྲ་བར་ཕན་པ་སྟེ། ཇི་ལྟར་འཕྲོད་པའི་ཟས་
ཕན་པར་འགྱུར་བ་ལྟར་འདི་ཡང་དེ་དང་འདྲའོ། །འདི་དག་ལ་ཕན་པར་སྨྲ་བའི་ངང་
ཚུལ་ཡང་པས་ན་དེ་དག་ལ་དེ་སྐད་ཅེས་བྱའོ། །
རྙེད་ཅིང་ཕྲད་པར་དཀའ་བས་ན་དེ་ལྟ་བུ་ཡིན་ནོ། །ཉན་པའི་སྐྱེ་བོ་ཡང་ཕལ་འཕྲོད་
གང་དག་འདི་ཉན་པར་འགྱུར་བ་དེ་
པར་མི་བྱེད་པས་དེ་དགག་པར་ཚིག་སྨོས་ཏེ། 
དག་ཀྱང་ཤིན་ཏུ་དཀོན་ནོ་ཞེས་བྱ་བའི་དོན་ཏོ། །ཕན་པ་ཉན་པ་དེ་དག་པས་ཀྱང་ངོ་། །
མི་སྙན་པ་ནི་མི་མཐུན་པའོ། །ཕན་པ་ནི་འཕྲོད་པའོ། །གང་གི་ཕྱིར་ཕན་པར་འདོད་
པ་ཡིན་པ་དེའི་ཕྱིར་མི་སྙན་པ་ཡང་ཕན་པར་སྤྱོད་ཅིང་བྱའོ། །བདག་བྱམས་པ་ཞེས་
སེམས་དང་བཅས་པ་ཞེས་བྱ་བའི་ཐ་ཚིག་གོ །
བྱ་བ་ནི་བདག་ལེགས་སུ་དགའ་བ་སྟེ། 
གང་ཞིག་བདག་འདི་ནི་བསོད་ནམས་ཀྱིས་འཐོབ་བོ་ཞེས་བདག་ཉིད་ཤེས་པ་དེ་ལ་
བདག་སྟེ། སེམས་ཡོད་པས་ན་དེ་སྐད་ཅེས་བྱའོ། །གལ་ཏེ་འདི་སྙམ་དུ་སྲོག་ལ་
སོགས་པ་རྟག་པ་དེའི་ཕྱིར་པགས་ཀྱིས་བྱའོ་སྙམ་དུ་སེམས་ན། དེའི་ཕྱིར་མཇུག་
ཐོགས་ནས་འབྱུང་བས་སྟོན་ཏོ། །སྲོག་དང་ནད་མེད་པ་དང་རྒྱལ་སྲིད་དེ། དེ་དག་ལ་
། །དེ་
འཁོར་བ་ན་གནོད་པ་མི་བཟད་པ་རྣམ་པ་སྣ་ཚོགས་འབྱུང་བར་མཐོང་ནས་སོ
ནས་སྐྱོ་བའི་འབྲས་བུ་ཡིན་པས་ཡང་དག་བརྩོན་པ་སྟེ། ཡང་དག་བརྩོན་པ་ནི་ཡང་
དཔེར་ན་གཞན་དུ་བརྩོན་པ་མྱུར་དུ་འགྲོ་བ་ལ་བྱ་བ་
དག་པའི་བརྩོན་འགྲུས་སོ། །
ལྟར་ཆོས་ལ་ཡང་དེ་དང་འདྲའོ། །འདི་ནི་ཡང་དག་པ་ཡང་ཡིན་ལ་བརྩོན་པ་ཡང་ཡིན་
ཡང་དག་པའི་བརྩོན་འགྲུས་ཞུམ་པ་དང་རྒོད་པ་ལ་
པས་ཡང་དག་བརྩོན་པ་སྟེ། 
དེ་ཉིད་དེ་ནས་ཞེས་བྱ་བ་ལ་སོགས་པ་ཐམས་ཅད་ཀྱང་
སོགས་པ་དང་བྲལ་བའོ། །
གཅིག་ཏུ་ཞེས་བྱ་བ་ནི་དེ་ལ་གཏོང་བ་དང་ལུས་དང་ངག་དང་ཡིད་ཀྱིས་
སྟོན་ཏེ། 
ཡང་དག་པར་བརྩོན་པའི་རྒྱུ་གཞན་གདོན་མི་ཟ་བར་ཞེས་བྱ་བ་འདི་
ངེས་པར་རོ། །
ཡང་སྨོས་ཏེ། གདོན་མི་ཟ་བ་ནི་ངེས་པར་རོ། ། དེ་ལ་
འཆི་བ་ཚེ་ཟད་པའོ། །གཟིགས་ཏེ་ཞེས་བྱ་བ་ནི་བློས་རྟོགས་ཏེའོ། །བདེ་ན་ཡང་ཞེས་
- 98 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད༔
བྱ་བ་ནི་འདོད་པ་ལ་ལོག་པར་སྤྱོད་པ་ལ་སོགས་པས་སོ། །གལ་ཏེ་འདི་སྙམ་དུ་སྡིག་
པ་སྤྱོད་པ་ཁ་ཅིག་ལ་ནི་འཇིགས་པ་མ་མཐོང་སྟེ། དཔེར་ན་བྱ་ལ་སོགས་པ་གསོད་
པ་ལྟ་བུའོ། ། ཁ་ཅིག་ལ་ནི་འཇིགས་པ་ཡོད་དེ། དཔེར་ན་སྐྱ་བསེང་དང་བརྩོན་པ་
རྣམ་པ་སྣ་ཚོགས་ལ་སོགས་པ་རི་དགས་ཤོར་བ་ལྟ་བུའོ། ། མི་གསོད་པ་ཡང་དེ་དང་
འདྲའོ་སྙམ་དུ་སེམས་ན། དེའི་ཕྱིར་ལ་ལར་ཞེས་བྱ་བ་ལ་སོགས་པ་སྨོས་སོ། །ཆང་
གི་འབྲས་བུ་མི་འདོད་པ་བཤད་ཟིན་མོད་ཀྱི་ཡང་ཆང་གི་ཞེས་བྱ་བ་ལ་སོགས་པས་
དེའི་ཉེས་པ་ཚེ་འདི་ལ་རྒྱས་པར་བསྟན་ཏོ། །རྒྱན་པོ་ནི་ཕུང་བའི་འབྱུང་གནས་ཡིན་
པས་དེ་དགག་པ་སྟོན་ཏོ། །གཡོ་ནི་རྔན་ཐབས་སུའོ། ། སྒྱུ་ནི་སེམས་གྱ་གྱུ་བའོ། །
རྒོད་པ་ནི་དབང་པོ་རྣམས་ཉེ་བར་མ་ཞི་བའོ། །གནས་ནི་འབྱུང་བའི་གནས་སོ། །
ཡུལ་རྣམས་ནི་ཆགས་པའི་གནས་ཡིན་ལ་དེ་རྣམས་ཀྱི་ནང་ན་ཡང་བུད་མེད་ཀྱི་གཟུགས་
ནི་ཆགས་པའི་གནས་ཡིན་པས་དེ་ལ་འདོད་ཆགས་དང་དྲལ་བ་སྐྱེད་པའི་ཕྱིར་མི་
གཙང་བའི་གཏམ་བྱ་བར་བཞེད་ནས། བུད་མེད་ཆགས་པ་ཕལ་ཆེར་ནི། །ཞེས་བྱ་
བ་ལ་སོགས་པ་གསུངས་སོ། །
ཆགས་པ་ནི་ལྷག་པར་ཞེན་པ་སྟེ་འཛིན་པ་དམ་པའོ། །སྡུག་བསྔལ་གྱི་ཆགས་པ་ནི་
དེའི་རྒྱུ་ཅན་ཡིན་པའི་ཕྱིར་རོ། །བུད་མེད་ལ་ཆགས་པ་ནི་བསྟེན་པ་ཡིན་ཏེ། དེ་ཡང་
ཕལ་ཆེར་མང་དུ་བུད་མེད་ལས་བྱུང་ཞིང་བུད་མེད་ཀྱི་ཕྱིར་ཡིན་པས་དེས་སྐྱེད་པ་ཡིན་
ནོ་ཞེས་བྱ་བའི་ཐ་ཚིག་གོ །དེ་ཇི་ལྟར་འབྱུང་ཞེ་ན། བུད་མེད་ཀྱི་གཟུགས་གཙང་བ་
མ་ཡིན་པ་ལ་ཡང་གཙང་བའི་སེམས་ཏེ། གཙང་མར་རྟོག་པ་ཡིན་པས་འཆད་པར་
འགྱུར་བའི་རང་གི་ངོ་བོས་ནི་མ་ཡིན་ནོ། །དོན་དུ་ཞེས་བྱ་བ་ནི་ཐ་སྙད་ཀྱི་བདེན་པ་
ལ་བརྟེན་ནས་སོ། །གཙང་བ་ཅུང་ཟད་ཅེས་བྱ་བ་ལ་སོགས་པས་ནི་ཇི་ལྟར་གཙང་
པ་མེད་པ་དེ་ལྟར་སྟོན་ཏོ། །ཁ་ཆུ་རུལ་བ་ནི་མཆིལ་མའོ། །སྣོད་ནི་གཞིའོ། །སྣབས་
ནི་བད་ཀན་མ་སྨིན་པའོ། ། དེ་ཡང་མི་གཙང་བའི་ཁྱད་པར་རོ། །མིག་རྡུལ་ནི་མིག་
གི་དྲི་མའོ། །མཆི་མ་ནི་མིག་ཆུའོ། །ལྟོ་བ་ཉིད་ཁོང་ཡིན་ཏེ། ངན་པའི་ཕྱིར་རམ།
- 99 -

དབུ་མ་རིན་ཆེན་ཕྲེང་བ་རྩ་འགྲེལ། འོ་
ངན་པ་བཟུང་བས་ན་དེ་སྐད་ཅེས་བྱའོ། །ཡང་ན་ལྟོ་བ་དང་ཁོང་པ་ནི་ལྟོ་བའི་ཁོང་པ་
སྟེ༑ གཉིས་ཀ་ཡང་མི་གཙང་བས་སོ། ། གློ་མཆིན་ནི་སྙིང་ག་དང་གློ་རོལ་ན་ཡོད་པའི་
མི་གཙང་བའོ། །རྨོངས་པ་ནི་བློ་གྲོས་ཕྱིན་ཅི་ལོག་པའོ། ། ཤིན་ཏུ་དྲིང་བ་ནི་ཁ་དང་
ཡན་ལག་གང་གིས་སམ་ཐབས་གང་གིས་སོ། །གལ་ཏེ་དེ་
རྐེད་པ་ལ་སོགས་པའོ། །
། དེའི་ཕྱིར་
ལྟ་ཡིན་ན་ཇི་ལྟར་འདི་ལ་འཇིག་རྟེན་དམན་པ་ལ་སོགས་པ་ཆགས་ཤེ་ན
ཇི་ལྟར་ཞེས་བྱ་བ་ལ་སོགས་པ་སྨོས་ཏེ། ཡུལ་འདིར་བཅེར་ཞིང་བསགས་པས་ན་
ངན་སྐྱུགས་པའི་ཕག་རྣམས་ལ་དེ་སྐད་ཅེས་བྱའོ། །ཆགས་པ་ནི་ཞེན་
བཅེར་བའོ། །
དེ་བཞིན་དུ་བཤད་གཅི་བཅེར་ཞིང་དེ་དག་བསམས་པའི་གནས་ལ་འདོད་
པའོ། །
པ་ཅན་ངན་སྐྱུགས་ཀྱི་ཕག་ལྟ་བུ་རྣམས་ཆགས་སོ། །སེམས་ཅན་དུ་མའི་ཚོགས་ཀྱི་
རྟེན་ལ་གྲོང་ཁྱེར་ཞེས་བྱ་བ་དེ་བཞིན་དུ་ལུས་འདི་ཡང་སྲིན་བུའི་རིགས་བརྒྱད་ཁྲིའི་
རྟེན་ཡིན་པས་གྲོང་ཁྱེར་ཞེས་བཤད་དོ། ། འདི ་
། ཁུང་བུ་ངན་པ་ཞེས་
དེ་དང་མཆོག་སྟེ་དངོས་པོ་བཟང་པོ་དང་བྲལ་བས་ན་དུག་སྟེ
བྱ་བའི་ཐ་ཚིག་གོ །གཞན་ལ་ཡང་དོན་ནི་དེ་ཁོ་ན་ཡིན་པར་བལྟ་བར་བྱ་སྟེ། དག་པ་
། །དགའ་བ་
རྣམས་ཀྱིས་ནི་རྣམ་པ་ཐམས་ཅད་དུ་མཛེས་པའི་ཕྱིར་དེ་ལྟ་བུ་མ་ཡིན་ནོ
ནི་ཉམས་དགའ་ཞིང་ལྷག་པར་ཞེན་པ་སྟེ། དབང་པོས་ཡོངས་སུ་ལོངས་སྤྱོད་པའི་ཆེད་
དུའོ། །ཇི་ལྟ་བུར་ཞེས་བྱ་བ་ནི་ཡ་མཚན་དུ་བརྩི་བའོ། །འདྲེས་པ་ཉིད་ས་བོན་ནོ། །
གཙང་བའི་འདུ་ཤེས་ཀྱིས་འདོད་ཆགས་པར་འགྱུར་ན་དེ་ལྟ་བུ་
འདོད་པ་གང་གིས་ཏེ། 
དེའི་རླན་གྱིས་ཞེས་བྱ་བ་ནི་དེའི་ཞག་དང་ཆུ་སེར་གྱི་རླན་གྱིས་སོ
ནི་མ་ཡིན་ནོ། །
གཞོན་ཞིང་སྡུག་པ་ལ་སོགས་པ་དང་ལྡན་པས་འདོད་ཆགས་ཀྱི་གཞིར་འགྱུར་རོ་ཞེ་
རྒན་ནམ་ཞེས་བྱ་བ་ལ་སོགས་པས་དེ་འགོག་གོ །ཇི་སྐད་དུ་ཇི་ལྟར་མི་གཙང་བ་
ན། 
གསར་བ་ལ་ཡང་རུང་འདོད་ཆགས་མི་འབྱུང་བ་ལྟར་འདི་
རྙིང་བའམ། བར་མ་འམ། 
། །སྣང་བཞིན་དུ་ཇི་ལྟ་
ལ་ཡང་དེ་བཞིན་དུ་རུང་བ་མ་ཡིན་ནོ་ཞེས་བཤད་པ་ཡིན་ནོ
བུར་ཞེས་བྱ་བ་ནི་ཡ་མཚན་ཆེ་བར་སྟོན་པ་ཡིན་ནོ། ། ལུས་ཀྱང་གཞན་ཡིན་ལ་རལ་
-I00 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ག་ཡང་གཞན་ཡིན་ནོ། །མི་གཙང་གང་བའི་བུམ་པ་ཞེས་བྱ་བ་ལ་སོགས་པས་ནི་
དཔེས་དོན་ཉིད་གསལ་བར་བྱེད་པ་ཡིན་ནོ། ། མི་གཙང་བའི་རང་བཞིན་ཏེ་དེའི་ངོ་
བོ་ཉིད་དེས་གང་བའོ། ། ཕྱི་ནི་བུད་མེད་ཀྱི་ལུས་ལའོ། །ནང་ནི་རང་གི་ལུས་ལའོ། །
འཛག་པ་ནི་ཟག་པ་སྟེ་གང་ལ་རྨའི་སྒོ་དགུ་ནས་འཛག་པ་དེ་ནི་རྨ་དགུ་དག་ནས་
འཛག་པ་ཅན་ནོ། །ཅི་ཞིག་ཕན་ཞེས་བྱ་བ་ནི་དོན་མེད་དོ་ཞེས་བྱ་བའི་ཐ་ཚིག་གོ །
བུད་མེད་ཀྱི་ལུས་རྒྱན་གྱིས་བརྒྱན་པ་ལ་སོགས་པ་ལ་སྟེག་ཆོས་ཚིག་ཏུ་སྡེབས་པ་ནི་
སྟེག་ཆོས་ཀྱི་སྙན་དངགས་བྱེད་པའོ། ། ཨེ་མའོ་ཞེས་བྱ་བ་ནི་ཡ་མཚན་དུ་བརྩི་བའོ།།
གཟུ་ལུམས་ནི་ངོ་ཚ་དང་བྲལ་བའོ། །བླུན་པ་ནི་རང་གི་ངོ་བོ་ཡོངས་སུ་མི་ཤེས་པས་
སོ༑ །ཁྲེལ་དུ་རུང་བ་ནི་སྨད་པར་བྱ་བ་ལ་སྟོད་པར་བྱེད་པས་སོ། །དེ་བཞིན་དུ་ཕལ་
ཆེར་ཞེས་བྱ་བ་ནི་མང་དུ་སྟེ། རྒྱུ་གཞན་གྱིས་ཀྱང་འབྱུང་མོད་ཀྱི་འདི་ནི་འཇིག་རྟེན་
འདི་ན་ཕལ་ཆེར་རྩོད་པ་འབྱུང་བའི་རྒྱུའི་གཙོ་བོ་ཡིན་ལ། དེ་ཡང་བདེ་བ་ལ་ལྷག་པར་
ཞེན་པའི་ཕྱིར་ཡིན་ན་འདི་ལ་དོན་དུ་ནི་བདེ་བ་ཅུང་ཟད་ཀྱང་མེད་དོ་ཞེས་སྟོན་ཏོ། །
གཡན་པ་ཕྲུགས་ན་ཞེས་བྱ་བ་ལ་སོགས་པ་ནི་གཡན་པའི་རྨ་ཕྲུགས་ན་མཐའ་སྡུག་
བསྔལ་བའི་བདེ་བ་འཐོབ་ཀྱི་གདུང་བའི་རྗེས་ལ་བདེ་བ་མ་ཡིན་པས། དེ་བས་དེ་ནི་
དོན་དུ་བདེ་བ་མ་ཡིན་པ་ཉིད་དུ་ཤེས་པར་བྱའི། དེ་བས་གཡན་པ་མེད་པས་ནི་གདུང་
བ་མེད་པས་བདེ་བ་དེ་བཞིན་དུ་འདོད་པའི་བདེ་བ་འགྱུར་བའི་སྡུག་བསྔལ་ཅན་བས་
གང་ཞིག་འདོད་པ་མེད་པས་དེ་ཉེ་བར་ཞི་བའི་བདེ་བ་ཞི་བས་རྟག་ཏུ་བདེ་བའོ། །
གལ་ཏེ་འདི་སྙམ་དུ་ཁྱོད་ལ་བཤད་པས་ཅི་ཞིག་ཕན་ཞེས་སྨྲས་པ། གལ་ཏེ་བཤད་
པས་ཅུང་ཟད་ཀྱང་མི་ཕན་ན་ངལ་བས་ཅི་ཞིག་བྱ་སྙམ་དུ་སེམས་ན་དེའི་ཕྱིར་མཇུག་
ཐོགས་ནས་འབྱུང་བས་སྟོན་ཏོ། །
གལ་ཏེ་ཞེས་བྱ་བ་ནི་ཁས་ལེན་པའོ། །ཆགས་པ་ནི་ལྷག་པར་ཞེན་པའོ། །རི་དྭགས་
ཤོར་བས་ན་རི་དྭགས་ལིངས་ཏེ་རྔོན་པ་བྱེད་པ་འམ། ལིངས་འདེབས་པའོ། ། རི་
དྭགས་རྣམས་ལ་གནོད་པས་ནི་བདེ་འགོག་སྟེ། ཚེ་ཐུང་ཞིང་ཞེས་བྱ་བ་ལ་སོགས་པས་
-10l

༩ དབུ་མ་རིན་ཆེན་ཕྲེང་བ་རྩ་འགྲེལ། ལོ་
ནི་རྒྱུ་མཐུན་པའི་འབྲས་བུ་སྟོན་ཏོ། ། ཇི་ལྟར་གཞན་ལ་བྱས་པ་དེ་བཞིན་དུ་ཚེ་ཐུང་
བ་དང་། ཇི་ལྟར་འཇིགས་པར་བྱས་པ་དེ་བཞིན་དུ་འཇིགས་པ་དང་། ཇི་ལྟར་སྡུག་
བསྔལ་བར་བྱས་པ་དེ་བཞིན་དུ་སྡུག་བསྔལ་བའོ། །དམྱལ་བའི་རྒྱུ་ནི་མི་བཟད་པ་
ཞེས་བྱ་བ་ལ་སོགས་པས་ནི་རྣམ་པར་སྨིན་པའི་འབྲས་བུ་བསྟན་ཏོ། །དེ་ཐམས་ཅད་
གང་ལས་འགྱུར་ཞེ་ན། རི་དྭགས་ལིངས་ཞེས་བྱ་བ་ལ་སོགས་པ་སྨོས་སོ། །གསོད་
པ་ནི་སྲོག་ཆགས་གསོད་པའི་བསམ་པ་སྟེ། འདིས་སེམས་ཅན་རྣམས་གསོད་པས་
སོ༑ ༑ དེ་ལྟ་བུ་མ་ཡིན་པས་ན་གསོད་མེད་དེ། དེ་བརྟན་ཞིང་མི་བྱེ་བར་མཛོད་ཅིག་
པའོ༑ ༑རེ་ངན་ཞེས་བྱ་བ་ནི་སྨད་པ་སྟེ། མི་གཙང་བ་དང་འཇིགས་སུ་རུང་བ་ཞེས་
བྱ་བའི་ཐ་ཚིག་གོ །འདི་དག་ལ་ཞིང་ལས་ཁོ་ན་བྱེད་པ་ཡོད་པ་ན་ཞིང་པ་སྟེ། གཙོར་
དེ་ཙམ་གྱིས་འཚོ་བར་འགྱུར་བ་ཞེས་བྱ་བའི་ཐ་ཚིག་གོ །བཟང་བ་ནི་དགེ་བ་སྟེ་མཛེས་
པའོ་། ། རི་དྭགས་ལིངས་ཞེས་བྱ་བ་ནི་ཁྱད་པར་དུ་ཉེ་བར་མཚོན་པར་མཛད་པ་ཡིན་
ཏེ༑ འདིས་ནི་སྤྱིར་སྡིག་པ་བྱེད་པ་དང་སྨད་པ་བཤད་པ་ཡིན་ནོ། ། ད་ནི་དེ་བས་ཞེས་
བྱ་བ་ལ་སོགས་པས་ཆོས་མ་ཡིན་པ་སྤྱིར་འགོག་སྟེ། གཡེལ་བ་མེད་པར་ཞེས་བྱ་བ་
ནི་བག་ཡོད་པར་ཏེ། བག་མེད་པ་ནི་བྱ་བ་བཟང་པོ་དང་བཟང་པོ་མ་ཡིན་པ་རྣམ་པར་
དབྱེ་བ་ལ་གསལ་བར་མི་འགྱུར་རོ། །རང་དང་གཞན་དག་བླ་ན་མེད་པའི་བྱང་ཆུབ་
འཐོབ་པར་འདོད་ནའོ། །འདོད་ན་དེ་ཇི་ལྟར་འཐོབ་པར་འགྱུར་ཞེ་ན། དེའི་རྩ་བ་
ཞེས་བྱ་བ་ལ་སོགས་པ་སྨོས་ཏེ། རྩ་བ་དང་འདྲ་བས་ན་རྩ་བའོ། །རྩ་བ་ནི་གཙོ་བོའི་
རྒྱུ་སྟེ། ཇི་ལྟར་ཤིང་གི་རྩ་བ་ལ་ཡལ་ག་ལ་སོགས་པ་ཐམས་ཅད་བརྟེན་པ་དེ་བཞིན་
དུ་འདི་ལ་བཅོམ་ལྡན་འདས་ཀྱི་སངས་རྒྱས་ཀྱི་ཆོས་ཐམས་ཅད་བརྟེན་ཏོ། །རྩ་བ་དེ་
ཅི་ཞིག་ཡིན་ཞེ་ན་བཤད་པ། བྱང་ཆུབ་བླ་ན་མེད་པའི་ཡེ་ཤེས་ཀྱི་སེམས་བརྟནཞིང་
མི་གཡོ་བ་སྟེ། ལྕོགས་པའམ་རྒྱས་པར་འགྱུར་བས་ན་སེམས་སོ། །ཇི་ལྟ་བུར་བརྟན་
པ་ཞེ་ན། རི་དབང་རྒྱལ་པོ་ལྟར་ཏེ་རི་རབ་བཞིན། ། ཞེས་བྱ་བའི་དོན་ཏོ། ། ཕྱོགས་
མཐའ་གཏུགས་པ་ནི་མཐའ་ཡས་པ་ཞེས་བྱ་བའི་ཐ་ཚིག་གོ །མཆོད་རྟེན་ནི་སྐུ་གདུང་
- 102 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གི་སྙིང་པོ་ཅན་ནམ་ཆོས་ཀྱི་དབྱིངས་ཀྱི་སྙིང་པོ་ཅན་གྱི་ཕྱིར་རམ། རི་གང་ཡིན་པ་དེ་
ཉིད་འདི་ཉིད་ཡིན་ནོ་ཞེས་བཅོམ་ལྡན་འདས་ཀྱིས་བྱིན་གྱིས་བརླབས་པའི་ཕྱིར་མཆོད་
པར་འོས་པ་ཡིན་ནོ། ། པ། ། དེ་ལ་ལྟ་བས་ཆོ ་པར་
དེ་བས་ན་འདི་སྐད་ཅེས། དཀར་པོའི་ཆོས་རྣམས་བསགས་ཕྱིར་དང༌། །སྡིག་པའི་
ལས་རྣམས་སྤངས་པའི་ཕྱིར། །སངས་རྒྱས་བཅོམ་ལྡན་འདས་ཉིད་ལ། །མཆོད་རྟེན་
ཞེས་ཀྱང་མངོན་པར་བརྗོད། །ཅེས་འབྱུང་ངོ༌། །མཆོད་རྟེན་དང་མཆོད་པར་བྱ་བ་
རྣམས་དང་འཕགས་པ་རྣམས་སོ། །ལེགས་པར་རྗེས་སུ་མཐུན་པར་ཀུན་ནས་ཡོངས་
སུ་བཀུར་བ་སྟེ། གནོད་པ་དང་ཕོངས་པ་རྣམས་ལས་སྲུང་བ་དང་། ཡོ་བྱད་སྦྱར་བ་
དང༌། ཅི་རིགས་པར་ཕྱག་བྱ་བ་དང་། བསྙེན་བཀུར་དང་། མཆོད་པ་ལ་སོགས་པ་
བྱ་བའོ། །དཔལ་ནི་བརྗིད་པ་སྟེ་ཟིལ་གྱིས་མི་ནོན་པའོ། །མཚན་མ་ནི་རྟགས་ཅན་ནོ། །
འཁོར་ལོས་གླིང་བཞི་ན་གནས་པའི་སྐྱེ་བོའི་དཀྱིལ་འཁོར་དགེ་བའི་ལས་ལ་སྒྱུར་ཞིང་
འཇུག་པར་བྱེད་པས་ན་དེ་སྐད་ཅེས་བྱའོ། །ཡང་དག་བླངས་པ་ནི་འདི་མ་བྱས་པར་
བདག་གིས་ཟས་བཟའ་བར་མི་བྱའོ་ཞེས་ངེས་པར་བྱ་བའི་ཁྱད་པར་རོ། །རྐང་མཐིལ་
ས་ལ་མཉམ་པར་འབབ་པས་ན་ཤིན་ཏུ་ཞབས་གནས་པའོ། །འབྲེལ་པ་ནི་འབྲེལ་པ་
ཉིད་དོ། །མཉེན་པ་ནི་འཇམ་པ་ཉིད་དོ། །ཕྱག་དང་ཞབས་བཞི་དང༌། ཐལ་གོང་
གཉིས་དང་། ལྟག་པ་དང་བདུན་མཐོ་ཞིང་རྒྱས་པའོ། ། མཛེས་པ་ནི་བལྟ་ན་སྡུག་པའོ། །
དྲང་བ་ནི་མ་ཡོ་བའོ། ། ཞབས་ཀྱི་ལོང་བུ་མི་མངོན་པ་ནི་ཞབས་ཀྱི་ལོང་བུ་མ་འབུར་
བའོ༑ ༑ ཨེ་ནེ་ཡའི་བྱིན་པ་ནི་བྱིན་གྱིས་ཕྲ་བའོ། །ལེན་པ་ནི་ལེན་པ་བྱེད་པའོ། །
གཞུང་མྱུར་དུ་འཛིན་པས་ན་ཡིད་རྣོ་བའོ། །རྒྱས་པ་ནི་རིང་བའམ་རྒྱས་པའོ། །བདེ་
བ་ནི་ཟོ་མདོག་མི་བདེ་བ་མ་ཡིན་པའོ། །ཡང་དག་བསྡུམ་པ་བྱས་པ་ནི་ཀུན་ནས་
སྤྲད་པའོ། །བདེ་བའི་རྒྱུ་ཡིན་པས་ན་བདེ་བའོ། ། ཤིན་ཏུ་འཇམ་པ་ནི་ལེགས་པར་
བྱི་དོར་བྱས་པའོ། །བླ་ན་མེད་པའི་དབང་བྱིན་པ་ནི་རྒྱལ་སྲིད་བྱིན་པ་སྟེ། དབང་ནི་
ཁྱོད་ཀྱིས་འདི་དག་ལྟོས་ཤིག་ཅེས་དབང་དུ་བསྐོས་པའོ། །འདི་ལ་རོ་སྟོད་དེ། ལུས་
- 103 -

དབུ་མ་རིན་ཆེན་ཕྲེང་བ་རྩ་འགྲེལ། རྒྱ་
ཀྱི་སྟོད་སེང་གེའི་ལྟ་བུར་འཕེལ་ཀ་ཆེ་བ་ཡོད་པས་ན་དེ་སྐད་ཅེས་བྱའོ། །རིམ་གྲོ་ནི་
བཀུར་སྟིའོ། །རྒྱས་པ་ནི་རྒྱས་པར་འགྱུར་བའོ། །
རྣལ་དུ་གནས་པ་ནི་ཁྲལ་ཁྲུལ་མེད་པའམ་བརྟན་པའོ། །ཐོག་དྲངས་པ་ནི་གཙོ་བོའོ། །
ལེགས་གནས་ནི་གནས་ན་གནས་པའོ། །ནྱ་གྲོ་དྷ་ལྟར་ཆུ་ཞེང་གབ་པ་ནི་སྲིད་དུ་ཇི་
ཙམ་པ་ཞེང་དུ་ཡང་ཇི་ཙམ་པའོ། །རྟག་ཏུ་མཉན་ཀྱང་སྙན་ལ། ཡོན་ཏན་མཐའ་ཡས་
པ་དང་ལྡན་པའི་སྒྲ་ནི་ཚངས་པའི་འོ། །དེ་དང་ལྡན་པས་ན་ཚངས་པའི་དབྱངས་དང་
ལྡན་པའོ། །ཡང་ན་ཚངས་པ་ནི་མྱ་ངན་ལས་འདས་པ་སྟེ། དེ་ཐོབ་པ་དང་མཐུན་པའི་
སྒྲ་ལ་དེ་སྐད་ཅེས་བྱའོ། །ཇི་སྐད་བཤད་པའི་བདེན་པའི་མཚན་ཉིད་མཁྱེན་པར་
བགྱིས་ནས་སོ། །ཇི་ལྟར་རིགས་པ་ནི་གང་ལ་གང་འོས་པའོ། ། སེང་གེ་དང་འདྲ་བར་
འགྲམ་སླད་ཆེ་བས་ན་འགྲམ་པ་སེང་གེའི་ལྟ་བུའོ། །ཐུབ་པར་དཀའ་བ་ནི་བདུད་ལ་
སོགས་པས་ཐུབ་པར་དཀའ་བའོ། །ལྷག་པར་གུས་པ་ནི་གུས་པ་ཁྱད་པར་ཅན་ནོ། །
བཀུར་སྟི་ནི་དེ་ལས་དག་པའོ། །མདོག་ལྡན་ནི་སྤ་བའོ། །མཉམ་པ་ནི་མཐོན་དམན་
མེད་པའོ། །རྫི་མ་གནག་པས་ན་རྫི་མ་བའི་ལྟ་བུའོ། །དག་པ་ནི་དྲི་མ་མེད་པའོ། །
མཛེས་པ་ནི་སྡུག་ཅིང་ཡིད་དུ་འོང་བ་ཉིད་དོ། །གསལ་བ་ནི་བརྗིད་པའོ། ། འདྲེན་མའི་
དོན་སྟོན་པའི་ཕྱིར་སྤེལ་མའོ། །ལུས་དང་ངག་གི་ལས་དེ་ལྟ་བུ་དང་ལྡན་ན་སངས་
རྒྱས་ཀྱི་གོ་འཕང་ཐོབ་ནས་མཚན་དེ་ལྟ་བུ་ཅན་དུ་འགྱུར་རོ་ཞེས་བཤད་ཀྱི་བསོད་
ནམས་ཇི་ཙམ་གྱིས་དེ་དག་ཏུ་འགྱུར་བ་ནི་མ་བཤད་པས། བསོད་ནམས་བསམ་གྱིས་
མི་ཁྱབ་ལས། །ཞེས་བྱ་བ་ལ་སོགས་པས་སྟོན་ཏོ། །བསྒྲེས་པ་ནི་ཆ་དང་ཤས་ཆས་ཏེ།
གང་གིས་དེར་གྱུར་པ་དེ་ལ་དེ་སྐད་ཅེས་བྱའོ། །གང་ནས་བ་སྤུ་བྱུང་བ་དེ་ནི་བ་སྤུའི་
བུ་གའོ། །མཐར་ཕྱིན་པ་ནི་བརྒྱན་པ་སྟེ་གྲུབ་པའི་ཕྱིར་རོ། །སྟོབས་བཅུ་དང་མི་
འཇིགས་པ་ལ་སོགས་པའི་མཚན་ཉིད་ཀྱི་ཆོས་ཡེ་ཤེས་ཀྱི་ངོ་བོ་ནི་དོན་ཐམས་ཅད་
སྒྲུབ་པའི་ཕྱིར་ལུས་དང་འདྲ་བར་སྐུ་ཡིན་ནོ། །དེའི་རྒྱུ་ནི་ཡེ་ཤེས་ཀྱི་ཚོགས་ཡིན་ལ།
དེའི་དངོས་པོའི་ཚོགས་གཞན་ཐམས་ཅད་ཀྱི་ཡིན་ནོ། །བསྟན་པ་ནི་ངེས་པའོ། །
- 104 .

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དབུགས་འབྱིན་བྱེད་པ་ནི་དགའ་བའམ་ཡིད་བདེ་བའོ། །རྒྱུ་ནི་བསོད་ནམས་དང་ཡེ་
ཤེས་ཀྱི་ཚོགས་ཀྱི་མཚན་ཉིད་དོ། །སྒྱིད་ལུག་པ་ནི་སུས་ནུས་ཞེས་ཞུམ་པ་ཉིད་དོ། །
མི་མཉམ་པའི་ཕྱིར་བརྟན་པའོ། ། ། །
བསོད་ནམས་སོགས་པར་འགྱུར་ཞེས་བྱ་བར་སྦྱར་རོ། །སེམས་ཅན་མཐའ་ཡས་པའི་
ཕྱིར་མཐའ་ཡས་པ་རྟག་པར་རོ། །རྣམ་བཞི་ནི་བདེན་པ་དང་གཏོང་བ་དང༌། དུལ་
བ་དང༌། ཤེས་རབ་ཀྱི་མཚན་ཉིད་དག་གོ །ཡང་ན་དུས་དང་། སེམས་ཅན་དང་།
བྱང་ཆུབ་འདོད་པ་དང༌། དགེ་བ་ཚད་མེད་པའི་མཚན་ཉིད་དག་གོ །ཡང་མཐའ་ཡས་
པ་ཉིད་ཐོས་ནས་འགའ་ཞིག་གི་སྒྱིད་ལུག་པར་འགྱུར་ན་དེའི་ཕྱིར། ལུས་དང་སེམས་
ཀྱི་སྡུག་བསྔལ་མྱུར་བར་སེལ། །ཞེས་བྱ་བ་སྨོས་སོ། །དགོངས་པ་ནི་འདི་ཡིན་པར་
སྣང་སྟེ། 
བྱང་ཆུབ་མ་ཐོབ་ཀྱང་ས་དང་པོ་ཐོབ་ནས་སྤྱིའི་མཚན་ཉིད་རྟོག་པའི་ཕྱིར་
སྡུག་བསྔལ་གཉི་ག་མྱུར་དུ་སེལ་ཏོ་ཞེས་བྱ་བ་མ་ཡིན་ནོ། །འདོད་པ་ལ་གེགས་བྱེད་
པ་གསད་པ་དང་བཅིངས་པ་ལ་སོགས་པས་སྡུག་བསྔལ་བའོ། །ཆོས་ཐམས་ཅད་རྟེན་
མེད་པའོ་ཞེས་ཤེས་པ་ལ་དེ་སྐད་ཅེས་བྱའོ། །གང་དག་དུས་རིང་བོར་འཁོར་བས་
འཇིགས་པས་བྱང་ཆུབ་ཀྱི་སེམས་མི་སྐྱེད་པ་དེ་དག་གི་ཕྱིར། མཇུག་ཐོགས་ནས་
འབྱུང་བ་སྨོས་ཏེ། 
དེ་ལྟར་སྔར་བཤད་པའི་ཚུལ་དང་ལྡན་ན་མ་སྨྲས་པ་ཡིན་ནོ། །
འཇིག་རྟེན་མཐས་གཏུགས་པ་ནི་འཁོར་བའི་མཐས་གཏུགས་པའོ། ། ས་དང་པོ་ནས་
བཟུང་སྟེ་ལུས་ཀྱི་སྡུག་བསྔལ་ནི་མེད་པ་ཉིད་དོ། །མི་སྙན་པ་ཐོས་པ་ལ་སོགས་པས་
ཡིད་ཕྱུང་བ་གང་ཡིན་པ་དེ་ཡང་བརྟན་པའི་སྟོབས་ཀྱིས་མེད་དོ། །གལ་ཏེ་དེ་ལ་སྡུག་
བསྔལ་གཉིས་མེད་ན་ཅིའི་ཕྱིར་འཁོར་བར་འགྱུར་ཞིང་གནས་ཤེ་ན། དེའི་ཕྱིར།
སྙིང་རྗེས་འཇིག་རྟེན་སྡུག་བསྔལ་ཞེས་བྱ་བ་ལ་སོགས་པ་སྨོས་སོ། །འཇིག་རྟེན་ན་
སྡུག་བསྔལ་བ་ལ་དེ་སྐད་ཅེས་བྱ་སྟེ། དེ་ཡང་སྙིང་རྗེས་ཡིན་ནོ། །འཇིག་རྟེན་སྡུག་
བསྔལ་བ་དེ་ཉིད་ཀྱིས་ཏེ། དེ་ཐར་བར་བྱ་བའི་བསམ་པས་སོ། །དེ་བས་ཞེས་བྱ་བ་
ནི་སྡུག་བསྔལ་གཉིས་དང་བྲལ་བས་སོ། །
-I05 -

༡ དབུ་མ་རིན་ཆེན་ཕྲེང་བ་རྩ་འགྲེལ། ཙ་
སེམས་ཅན་རྣམས་ཀྱི་སྡུག་བསྔལ་སེལ་བར་འདོད་པ་སོ་སོའི་སྐྱེ་བོའི་གནས་སྐབས་
པས་ཉེས་པ་ཟད་པར་བྱ་བའི་ཕྱིར་དང་། ཡོན་ཏན་འགྲུབ་པར་བྱ་བའི་ཕྱིར་ཇི་སྐད་
བཤད་པའི་ཆོས་འདི་ལ་འབད་པར་བྱའོ། །ཉེས་པ་རྣམས་སྔར་ཡང་བཤད་ཟིན་མོད་
ཀྱིས་ཡང་སྐབས་ཀྱི་ཆགས་དང་ཞེས་བྱ་བ་ལ་སོགས་པས་བསྟན་ཏོ། །གོང་དུ་ཉེས་
པ་རྣམས་ཀྱིས་ངན་འགྲོར་འགྲོ་བ་ཙམ་ཞིག་བཤད་དེ། དེ་ནི་བྱེ་བྲག་ཏུ་ཕྱེ་ནས་སྟོན་
ཏོ། །འཕེན་པ་ནི་འཐོབ་པའམ་འགྲོ་བའོ། །ཕལ་ཆེར་ཞེས་བྱ་བ་ནི་མང་དུ་སྟེ་དེས་
གཞན་དུ་ཡང་མི་འགྲོའོ། །བཟློག་པ་ནི་མི་མཐུན་པ་སྟེ་ཆགས་པ་ལ་སོགས་པ་ལས་
བཟློག་པ་མ་ཆགས་པ་ལ་སོགས་པ་ཞེས་བྱ་བའི་ཐ་ཚིག་གོ ། མངོན་པར་མཐོ་བ་དང་
ངེས་པར་ལེགས་པའི་ཆོས་མདོར་བསྡུས་ནས་སྟོན་ཏོ། །ཆུ་སྲིན་འཛིན་ཁྲི་དང་འདྲ་
བར་འཛིན་པ་སྟེ། སྡིག་པའི་ལུས་ལ་ཟ་བའི་ཕྱིར་རོ། །ཤེས་པ་ནི་ཕྱིན་ཅི་མ་ལོག་
པས་སོ། །འཛིན་པ་ནི་མངོན་པར་ཞེན་པས་སོ། །ལོག་པར་ཞེས་བྱ་བ་འདི་ནི་རི་མོར་
བྲི་བའི་ཁྱད་པར་ཡིན་ནོ། །ནན་ཏན་ཀུན་གྱིས་ཞེས་བྱ་བ་ནི་འབད་པ་ཀུན་གྱིས་ཏེ་
ནུས་པ་ཐམས་ཅད་ཀྱིས་སོ། །དགའ་བར་འགྱུར་བ་ཞེས་བྱ་བའི་སྒྲ་ནི་མཆོད་པའི་
ཁྱད་པར་རམ། ཆོས་ཀྱི་ཁྱད་པར་ཡིན་ནོ། ། བླ་མ་རྣམས་ལ་རིམ་གྲོའོ། །དེ་དག་ལས་
མཉན་པར་འདོད་པ་ནི་གུས་པར་ཉན་པའོ། །དེ་དག་གི་བྱ་བ་བྱེད་པ་ནི་ཡོངས་སུ་
སྤྱད་པའོ། །ལྷ་ཁྱབ་མཇུག་དང་ལྷ་ཆེན་པོ་ལ་སོགས་པས་བཤད་པའི་གྲུབ་པའི་མཐའ་
ནི་མུའོ། །དེ་ལ་བརྟེན་པས་ན་མུ་སྟེགས་སོ། །ཡང་ན་མུ་ནི་ཆུ་བོ་གངྒཱའི་མཆོད་སྦྱིན་
ལ་སོགས་པ་སྐྱོན་མི་ཤེས་པ་རྣམས་སོ། །ལྷ་ལ་སོགས་པ་སྐྱོན་དང་བཅས་པ་ལ་ཡང་
ངོ་། །ཐུབ་པའི་དབང་པོའི་གསུང་དང་། གསུང་དེ་ལས་བྱུང་བ་ནི་རིན་པོ་ཆེའི་ཕྲེང་
བ་ལ་སོགས་པའི་མཚན་ཉིད་དོ། །སྔོན་དུ་འགྲོ་བ་ནི་བཅས་པའམ་ཐོག་དྲངས་པའོ། །
ཡི་གེའི་གྲྭ་ཁང་ནི་སློབ་དཔོན་གྱི་གྲྭ་ཁང་ངོ༌། །འཚོ་བ་ནི་རྔན་པའི་འཚོ་བའོ། །དེ་ཡང་།
ཞིང་བཙལ་བ་ཡི་ངེས་པ་ནི། །ཚད་དམ་བརྟན་པར་བྱས་པའོ། །སེམས་ཅན་རྣམས་
དང་བདག་ཉིད་ཀྱི། ། ཡེ་ཤེས་སྤེལ་བའི་སླད་དུའོ། །ཞིང་གི་རྔན་པ་ནི་གླ་བྱས་པའམ་
- I06 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གསོས་པའམ། བཟུང་བའོ། ། ་་་་་རྒྱུན།
ཆུ་ལོན་ནི་ཆུའི་གནས་སོ། །རྫིང་ནི་ཆུ་རིངས་ས་མཆུའི་གནས་ཀྱི་ཁྱད་པར་རོ། །སྤྱིའི་
འདུན་ས་ནི་འདུན་ཁང་ངོ༌། །ཆུ་ར་ནི་ཆུའི་གནས་ཏེ། འདིར་ཆུ་རབ་ཏུ་འཐུང་བས་སོ། །
མལ་ཆ་ལ་སོགས་པ་དང་ཡང་ལྡན་པས་སོ། །ཤེས་རབ་བཟང་པོ་ནི་མ་ཆགས་པ་ལ་
སོགས་པའི་ཡོན་ཏན་དང་ལྡན་པའོ། །འདུན་ཁང་ལ་སོགས་པ་གང་དུ་བྱ་ཞེ་ན། གྲོང་
དང་ཞེས་བྱ་བ་ལ་སོགས་པས་དེ་སྟོན་ཏེ། རིགས་བཞི་དང་ཚོང་པ་དང༌། མཁས་པ་
དང་ཡང་ལྡན་ལ། ར་བ་དང་ཡང་ཐོག་དང་རྟ་བབས་ལ་སོགས་པ་དང་ཡང་ལྡན་པའི་
གནས་ནི་གྲོང་ཁྱེར་རོ། །འདི་ལ་མགོན་སྐྱབས་མེད་པས་ན་མགོན་མེད་པ་སྟེ། གང་
སུ་ཡང་རུང་བའོ། །གཞན་ནི་སྡུག་བསྔལ་ལ་སོགས་པའི་མྱ་ངན་གྱིས་ཉམ་ཐག་པའོ། །
དམན་པ་ནི་རིགས་ལ་སོགས་པས་སོ། ། ན་པ་ནི་བརྗིད་བག་མེད་པ་སྟེ་སྲུངས་དང་
བྲལ་བའོ། །སྙིང་རྗེས་ཡིན་གྱི་ཆགས་པས་ནི་མ་ཡིན་ནོ། །ཡོངས་བཟུང་ནི་ཡོངས་
སུ་བསྐྱོར་བའོ། །དུས་ནི་དཔྱིད་ལ་སོགས་པའི་མཚན་ཉིད་དེ་དྲུག་གོ །དེར་འབྱུང་
བས་ན་དུས་སུ་འབྱུང་བའོ། །ཆུ་ཚགས་ནི་ཆུ་བཙག་པའི་ཐབས་ཀྱི་ཁྱད་པར་རོ། །
ཚེར་མ་དབྱུང་བའི་ཆ་སྟ་ནི་ཚེར་གཟུངས་སོ། །གྲོག་སྤུར་ལ་སོགས་པའི་ཆེད་ཀྱི་ཆུའི་
གནས་སུ་ཆུང་ངུ་ནི་ཆུ་ར་ཆུབ་ངུའོ། །རྟག་པར་ནི་རྟག་ཏུའོ། །ཐུགས་བརྟན་པ་ནི་ཡིད་
བརྟན་དུ་རུང་བའོ། ། ཅི་བདེ་ཞེས་བྱ་བ་ནས་སོ། །གཙེས་པ་ནི་རྒྱལ་པོ་ལ་སོགས་པས་
བྱས་པའོ། །གནོད་པ་ནི་སྤྱིར་གནོད་པའོ། ། ཡམས་ནད་ནི་འདྲ་བར་འབྱུང་བའི་ནད་
དོ༑ ༑བཏང་བ་ནི་ཡོངས་སུ་བཏང་བའོ། །ཆགས་ཉེན་པ་ལས་ཡོངས་སུ་བསྐྱབས་པ་
ནི་བུ་ལོན་པས་ཉམ་ཐག་པ་རྣམས་སོ། ། ཤོ་གམ་བཏང་བ་ནི་གང་ལ་དེ་ཉིད་ཀྱིས་
གནོད་པ་ལ་ཤོ་གམ་བཏང་བའོ། །ལ་ལར་ནི་ཤོ་གམ་དབྲི་སྟེ། ཤོ་གམ་ཆེ་བས་
འཇིགས་པ་རྣམས་ལའོ། །དབྱིག་ལ་སོགས་པ་ཉོ་ཚོང་བྱེད་པས་འཚེ་བའི་སྤོགས་ཏེ།
མཉམ་པ་དང་། རིན་ཆེ་བ་སྤངས་པ་དང་། རིན་ཐང་རིགས་པ་སྟེ། རིན་ཆུང་བ་སྤངས་
པ་བགྱིད་དུ་གསོལ་ཅིག་པའོ། །འདོད་དགུ་ནི་ཅི་བདེར་རོ། ། ཁ་ཅིག་བུ་མོ་སྦྱིན་པ་
- 107 -

། དབུ་མ་རིན་ཆེན་ཕྲེང་བ་རྩ་འགྲེལ། ོ་ ག་
ནི་བཀག་གོ་སྙམ་པ་དེའི་ཕྱིར། རྒྱན་རྣམས་ཀུན་དང་ལྡན་པ་ཡི། །ཞེས་བྱ་བ་ལ་
སོགས་པས་སྨོས་སོ། །
སྩོལ་ཅེས་བྱ་བ་ནི་བྱིན་ཅིག་པའོ། །འཇིག་རྟེན་པའི་གཏམ་ནི་གཡེང་བར་བྱེད་པས་
དགའ་བར་མ་མཛད་ཅིག་པའོ། །རྣམ་པར་དབྱེ་བ་ནི་རབ་ཏུ་བསྟན་པའོ། །བསྔགས་
པ་ནི་བདག་ནི་འདི་འདྲའོ་ཞེས་ངོམ་པའོ། །གནད་ལ་དབབ་པ་ནི་གསང་བ་རབ་ཏུ་
སྒྲོགས་པ་སྟེ། གནད་འཆི་བའི་གནས་རྣམས་སུ་འབེབས་ཤིང་བསྣུན་པས་ན་གནད་
དུ་དབབ་པའོ། །མངོན་སུམ་དུ་དོན་གཞན་གྱིས་གསང་བ་བརྗོད་པ་ནི་གླེང་བའོ། །
དེ་ངན་སེམས་ཀྱིས་ཏེ། མི་ཕན་པའི་སེམས་ཀྱིས་མི་བྱའོ་ཞེས་བྱ་བའི་ཐ་ཚིག་གོ །
གཞན་རྣམས་ཀྱི་ཞེས་བྱ་བ་ནི་གོང་དུ་སྦྱར་རོ། །ནུས་པས་ཞེས་བྱ་བ་ནི་ཅི་ནུས་ཀྱིས་
སོ། །ཉེས་པ་མེད་པ་ཉིད་དུ་བགྱི་བའོ། ། རེ་བ་ནི་འདོད་པའོ། །ཁེངས་པ་ནི་ང་རྒྱལ་
ལོ། །ཡི་དགས་དང་འདྲ་བར་རོ། །ཞུམ་པ་ནི་ཡི་ཤི་བ་སྟེ་ཡིད་མི་བདེ་བའོ། །བརྗོད་
པ་ནི་སྨྲ་བའོ། །གཞན་དུ་ཞེས་བྱ་བ་ནི་གཞན་གྱི་དོན་ལའོ། །རང་གི་དང་ས་གཞན་
པའི་བློན་པོ་རྣམས་ཀྱང་ཀུན་དུ་འདུད་ཅིང་མང་པོས་བཀུར་བ་སྟེ། དེ་ཐམས་ཅད་ནི་
ཆོས་སྤྱད་པ་ལས་འགྱུར་རོ། །ཉམས་བདེ་བ་ནི་ཡིད་བདེ་བའོ། །ལྟོག་མོ་ནི་ཆོག་པ་
སྟེ་ཏེ་པོར་མང་བའོ། །ནང་གི་བདག་ཉིད་ནི་སེམས་སོ། ། ལོངས་སྤྱོད་རུང་བ་ཐུན་
མོང་དུ་སྤྱོད་པར་རོ། །འཇམ་པ་ནི་རད་རུད་མེད་པའམ་མུར་འཇམ་པའོ། །བྱམས་
པ་ནི་སེམས་སོ། །ཆ་ནི་ཤིན་ཏུ་ཉུང་བའི་ཆའོ། །གལ་ཏེ་གྲོལ་བར་མ་གྱུར་ཀྱང་ཞེས་
བྱ་བ་ནི་གལ་ཏེ་ཐར་བར་མ་གྱུར་ཀྱང་ངོ་། །བརྒྱད་ནི་ལྷ་མི་བྱམས་པར་འགྱུར་བ་དང་
ཞེས་བྱ་བ་ནས་བཟུང་སྟེ། ཚངས་པའི་འཇིག་རྟེན་སྐྱེ་འགྱུར་ཏེ། །ཞེས་བྱ་བའི་བར་
རོ། །གཡོ་ནི་ཡོན་པོའོ། །དེ་ལྟ་བུ་མ་ཡིན་པས་ན་གཡོ་མེད་པ་སྟེ་དྲང་བའོ། །དེ་ནི་
དད་པ་ཅན་ཞེས་བྱ་བའི་དོན་ཏེ། ལྷག་པའི་བསམ་པས་མཉན་པ་དེའི་དོན་ཉམས་
སུ་མྱོང་བ་གསལ་བར་འགྱུར་རོ། ། ན་
དེ་ལས་ནི་དྲང་བའོ། །བཀུར་སྟི་ནི་ཆོས་རྣམས་ལའོ། །རྟོགས་པ་ནི་ཁོང་དུ་ཆུད་པའོ། །
- 108 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
སྒྲིབ་པ་མེད་པ་ནི་མཉམ་པར་ཆོས་སྟོན་པས་སློབ་དཔོན་གྱིས་དཔེ་མཁྱུད་མེད་པའོ། །
འདོད་པ་ནི་དོན་གྲུབ་པའོ། །སྙིང་པོ་ལྔ་ནི་བུ་རམ་དང་། ཞུན་མར་དང་། སྦྲང་རྩི་དང་།
ཏིལ་མར་དང་། ལན་ཚྭའོ། །གང་ལ་སྟོབས་ཆེན་པོའི་མཆོག་གཙོ་བོ་ཡོད་པ་དེ་ལ་
དེ་སྐད་ཅེས་བྱ་སྟེ། བཅོམ་ལྡན་འདས་ཞེས་བྱ་བའི་ཐ་ཚིག་གོ །མཆོད་པར་ཞེས་བྱ་
བ་ནི་མཆོད་པའི་ཆེད་དུའོ། ། ཡན་ལག་ཉམས་པ་ནི་ཡན་ལག་དང་བྲལ་བ་སྟེ། ཡན་
ལག་དམན་པ་ཞེས་བྱ་བའི་ཐ་ཚིག་གོ །སེམས་རྗེས་སུ་བསྲུངས་པ་ནི་གཞན་དག་
གིའོ། །གཞོན་པས་བླ་མ་བཀུར་བའི་ཕྱིར་རོ། །དྲིན་མེད་པ་ནི་ལན་ལ་རེ་བ་དང་བྲལ་
བའི་ཕྱིར་རོ། །མཉམ་ལྡན་པ་ནི་དངོས་པོ་ཐམས་ཅད་ལའོ། །བརླན་པ་ནི་མེད་པ་སྟེ།
རླན་དང་བཅས་ཤིང་མི་རླང་བའོ། །དེ་ཁོ་ན་ཉིད་ལ་འཇུག་པའི་ཐབས་བསྒོམས་པ་སྟེ།
ཡང་དང་ཡང་མངོན་དུ་བྱས་པས་སོ། །སྣ་ཚོགས་ནི་རྣམ་པ་སྣ་ཚོགས་སོ། །དག་པ་
ནི་སེམས་ཅན་ཐམས་ཅད་དང་ཐུན་མོང་དུ་བླ་ན་མེད་པའི་བྱང་ཆུབ་ཏུ་ཡོངས་སུ་བསྔོས་
པའོ༑ ༑འཇིག་རྟེན་གྱི་ཁམས་ཇི་སྙེད་ནས་སངས་རྒྱས་གང་གིས་གདུལ་བར་བྱ་བའི་
ཕྱིར་སེམས་ཅན་རྣམས་འདུས་པ་དེ་སྙེད་ཀྱི་འཇིག་རྟེན་གྱི་ཁམས་དེ་ནི་སངས་རྒྱས་
ཀྱི་ཞིང་ཡིན་ཏེ། དེར་དེ་འབྱུང་པའི་ཕྱིར་རོ། །རྣམ་པར་དག་པའི་སེམས་ཅན་འབྱུང་
བའི་ཕྱིར་དག་པར་འགྱུར་རོ། །དེ་བས་ཞེས་བྱ་བ་ནི་བརྗོད་པར་འདོད་པའི་དོན་མཇུག་
བསྡུ་བའོ། །དེ་ལྟར་ཞེས་བྱ་བ་ནི་རྒྱུ་དང་འབྲས་བུ་བརྗོད་པའི་ཚུལ་བཤད་མ་ཐག་
པའི་རྒྱུས་སོ། །མཐུན་པ་ནི་འདྲ་བ་སྟེ། རྒྱུ་དང་མཐུན་པའི་འབྲས་བུ་ཞེས་བྱ་བ་ཡིན་
ནོ༑ །དོན་དུ་ཞེས་བྱ་བ་ནི་དོན་གྱི་སྒོ་ནས་ཏེ། དོན་གྱི་སྒོ་ནས་རྒྱུ་བསྒྲུབ་པར་བྱའོ་
ཞེས་བྱ་བའི་ཐ་ཚིག་གོ །དཀའ་བ་ནི་མི་ནུས་པའོ། །ཆོས་མིན་ནི་ཆོས་དང་བྲལ་བའོ།།
འདི་ལྟར་དེ་ནི་རིགས་པ་མིན་པ་སྟེ་རིགས་པ་དང་བྲལ་བའོ། །རྗེས་སུ་འཚོ་བ་ནི་
འབངས་སོ། །རྒྱལ་པོ་ལ་བསྟོད་པ་ནི་བསྔགས་པའོ། །ཆོས་མ་ཡིན་པ་སྤྱོད་བཞིན་དུ་
ཅིའི་ཕྱིར་བསྟོད་ཅེ་ན། འཇིགས་པའི་ཕྱིར་ཏེ་བཟློག་ན་གལ་ཏེ་ན་ཁྲོས་ནས་གནོད་
པ་བྱེད་པར་འགྱུར་རོ་སྙམ་པས་སོ། །
= 109+

| དབུ་མ་རིན་ཆེན་ཕྲེང་བ་རྩ་འགྲེལ།
རྒྱལ་པོ་ལྟ་ཞོག་གི་དེ་ལས་གཞན་པའི་ཕྱི་མའི་ཕལ་བ་སུ་ཡང་རུང་བ་ལ་ཡང་ངོ༌། །
བརྗོད་དཀའ་བ་ནི་སྨྲ་དཀའ་བའོ། །མི་སྙན་པ་ཇི་ལྟ་བུ་ཞིག་ཅེ་ན་བསྟད་པ་སྟེ་རིགས་
པའོ༑ ༑ས་ཆེན་མངའ་བ་ནི་ས་ཆེན་པོའི་དབང་ཕྱུག་སྟེ། དབང་ཕྱུག་དམ་པ་ཆེན་པོའོ། །
དགེ་སློང་ནི་སློང་བའི་ངང་ཚུལ་ཅན་ཏེ། སློང་མོ་ཟ་བ་ཞེས་བྱ་བའི་དོན་ཏོ། །ཁྱོད་
ཀྱིས་བདག་ལ་དགྱེས་པར་མཛད་པ་དེའི་སླད་དུའམ། བདག་གིས་ཁྱོད་ལ་དགའ་
བར་བགྱིས་པ་གང་ཡིན་པ་དེའི་སླད་དུའོ། །མི་སྙན་ནི་ཡིད་ལ་མི་འབབ་པའི་ཕྱིར་རོ། །
ཏེ་པོར་ཞེས་བྱ་བ་ནི་ཤིན་ཏུའོ། །དོན་ལྡན་ནི་འདོད་པའི་དོན་དང་ལྡན་པའོ། །དེ་ལྟ་
བས་ན་དེ་སྐད་ཅེས་བྱ་བ་ནི་དེ་བས་ན་དེ་སྐད་དུའོ། །འདི་སྐད་དུ་བཤད་པ་ཡིན་ཏེ།
དགྱེས་པ་འབའ་ཞིག་གི་ཕྱིར་ནི་མ་ཡིན་ནོ། །འོ་ན་ཅིའི་ཕྱིར་ཞེ་ན། བཅོམ་ལྡན་འདས་
ཀྱི་བཀའ་ལས་འབྱུང་བས་ཀྱང་ངོ་། །ད་ནི་བརྗོད་པར་བྱ་བ་གང་ཡིན་པ་དེ་བརྟན་པ་
ཁྲོ་བ་མེད་པའི་ཞེས་བྱ་བ་ལ་སོགས་པས་སྟོན་ཏེ། ཁྲོ་བ་མེད་པ་ནི་བྱམས་པའོ། །
བསྟད་པ་ནི་རིགས་པ་སྟེ་ཕན་པའོ། །བརྗོད་བགྱི་བ་ཞེས་བྱ་བ་ལ་སོགས་པས་བརྗོད་
པར་འོས་པའོ། །བདག་ནི་ཚིག་འདི་གཉི་གར་བསྟད་དམ་མི་བསྟད་པའི་ཚིག་གི་དོན་
མཁྱེན་པར་མཛོད་དེའོ། །སྦྱིན་པ་གང་བྱས་པ་དེ་མི་ཤེས་པས་ན་བྱས་པ་མི་གཟོ་བའོ། །
སློང་བ་ནི་ཕན་འདོགས་པའི་དམ་པ་ཡིན་ནོ་ཞེས་འཇིག་རྟེན་འདི་ན་ཞེས་བྱ་བ་ལ་
སོགས་པས་སྟོན་ཏོ། །ལས་བྱེད་པ་ནི་གླ་མིའོ། ། གླ་མེད་པ་ནི་མ་བརྔན་པར་རོ། །
ལམ་དུ་བཟའ་ཞིང་བཅའ་བ་གང་ཡིན་པ་དེ་ནི་ལམ་བརྒྱགས་ཏེ་ལམ་གྱི་བརྒྱགས་སོ། །
དམན་པ་ནི་འགྲོ་བ་དམན་པར་སོང་བ་སྟེ། དུད་འགྲོ་འམ་མི་ངན་པའོ། ། ཁྱེར་བ་ནི་
ཁྱེར་བར་བྱེད་པའོ། ། རྒྱ་ཆེན་པོ་ནི་ཡངས་པ་དང་ཆེ་བའོ། །དམན་པ་ནི་ཕྲ་མོའམ་
བསམ་པ་དམན་པའོ། ། ཡིད་ལའམ་ཞེས་བྱ་བ་ནི་འདོད་པའོ། །བསམ་པར་མ་གྱུར་
པ་ནི་མ་མྱངས་པའམ་མི་འདོད་པའོ། །ཆོས་བཞི་ཞེས་བྱ་བ་ནི་སྤྱིའོ། །དེའི་ཁྱད་པར་
ནི་དཀོན་མཆོག་གསུམ་གྱི་རྟེན་ཏེ། རྟེན་ནི་གཞིའོ། །ཀུན་ནས་རྣམ་པ་ཐམས་ཅད་དུ་
ལོངས་སྤྱོད་འབྱོར་པ་ནི་ཀུན་འབྱོར་བའོ། ། ། ། །ཁས་བ་དག་ཁོ་ ན ་ལྟར་ཕྱོགས་
- l10 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དེའི་ཁྱད་པར་ནི་རྒྱལ་པོ་ཞེས་བྱ་བའི་སྒྲ་ཡིན་ཏེ། རྒྱལ་པོའི་ཡང་རྒྱལ་པོའོ་ཞེས་བྱ་
བའི་ཐ་ཚིག་གོ །སྙན་པ་ལ་ཕན་པ་ནི་སྙན་པར་མི་འགྱུར་བའོ། ། རྒྱ་ཆེ་ནི་སེམས་ཅན་
རྒྱ་ཆེན་པོ་རྣམས་སོ། །སྙོམས་པ་དང་བྲལ་བས་ན་སྙེམས་བྲལ་ཏེ་ང་རྒྱལ་ཆགས་
པའོ༑ ༑ སྤྲོ་བ་ནི་བརྩོས་འགྲུས་སོ། །དམན་པ་ནི་རྒྱ་མི་ཆེ་བའམ་སེམས་ཞུམ་པའོ། །
རྒྱལ་བོ་སར་པའི་གང་ཡིན་པ་དེའི་འོ། །འདི་དག་ལ་བྱམས་ཤིང་དགའ་བར་འདོད་
པའི་ངང་ཚུལ་ཡོད་པས་ན་དེ་སྐད་ཅེས་བྱའོ། །རྣ་ལ་གནས་ནི་མཉམས་པའོ། ། ཆོས་
ཀྱི་གཞི་ནི་ས་གཞི་ཕུལ་བ་ལ་སོགས་པས་སྤགས་པའོ། ། ལྷ་ཁང་ནི་ལྷའི་གནས་ཏེ་
ལྷའི་ཁབ་བོ། །སྔ་ལུགས་བཞིན་དུ་ཞེས་བྱ་བ་ནི་ལྷག་ཆད་མེད་པར་རོ། ། དེ་དག་ནི་
ལྷ་ཁང་ལ་སོགས་པའོ། །འཚེ་མེད་ནི་སེམས་ཅན་དང་རྫས་ལའོ། །དགེ་སྦྱོང་ནི་
བསོད་ནམས་བྱེད་པའོ། །བརྟུལ་ཞུགས་ལ་གནས་པ་ནི་སྲོག་གཅོད་པ་ལ་སོགས་པ་
སྤངས་བའོ། །གང་ལ་འོང་པའི་དུས་དེས་པ་མེད་པ་ཡོད་པ་དེ་ནི་གློ་བུར་བ་སྟེ།འཕྲལ་
ལ་འོངས་པའོ། །གང་དག་ལ་བདེན་པ་ལ་བཟོད་པ་ཡོད་པ་དེ་དག་ནི་བདེན་བཟོད་དོ།།
རྟག་ཏུ་བརྩོན་པ་ནི་བརྩོན་འགྲུས་བརྩམས་པའོ། །དམན་པ་ནི་ནོར་མེད་པའམ་སློང་
མོ་པའོ། །སྡུག་ཕོངས་ནི་ལམ་དུ་ཞུགས་པའོ། །དགག་པ་མེད་པ་ནི་བཟློག་པ་མེད་
པའོ་༑ ༑སྙོམས་པ་ནི་བྱེ་བྲག་མེད་པའོ། །དོན་དུ་གཉེར་བ་རྣམས་ནི་བཤད་ཟིན་ཏོ། །
དོན་དུ་མི་གཉེར་པ་ནི་ཆོག་ཤེས་པའོ། །ཅི་རིགས་པ་ནི་སྦྱིན་པ་ལ་སོགས་པའི་བྱ་བ་
སྟེ། ཆོས་ཀྱི་དོན་གྱི་དབང་དུ་བྱས་པ་ལ་དེ་སྐད་ཅེས་བྱའོ། །མི་གཡེལ་པ་ནི་སྙོམ་ལས་
མི་བྱེད་པའོ། །དེ་དག་རྣམས་ལ་ཞེས་བྱ་བ་ནི་ཆོས་ཀྱི་གཞི་ན་གནས་པ་རྣམས་ལའོ། །
ལུགས་ནི་རྒྱལ་པོའི་བསྟན་བཅོས་ཏེ། དེ་ཤེས་པས་ན་ལུགས་ཤེས་པའོ། ། དེ་ནི་སྡིག་
པ་དང་ལྡན་པ་ལ་ཡང་ཡོད་པས་དེའི་ཕྱིར་ཆོས་དང་ལྡན་པ་ཞེས་བྱ་བ་སྨོས་སོ། །རྒྱལ་
པོ་ལ་འཇར་བ་སྟེ་སེམས་མི་རྩུབ་པའོ། །གཙང་བ་ནི་འདོད་ཚན་མེད་པ་སྟེ། ཆགས་
པ་ལ་སོགས་པའི་རྩ་བ་དང་བྲལ་བས་དཀར་བའོ། །རན་པར་སྤྱོད་པ་ནི་ལེགས་པར་
སྤྱོད་པ་སྟེ། དྲོད་ཟིན་པར་སྤྱོད་པའམ་བགོ་བཤའ་བྱས་ཏེ་སྤྱོད་པའོ། །བག་ཡོད་པ་
- 111

| © དབུ་མ་རིན་ཆེན་ཕྲེང་བ་རྩ་འགྲེལ། ཡོ་ཁཚོ
ནི་བྱ་བ་ཐམས་ཅད་ལའོ། །དམག་གི་དཔུང་གི་ཚོགས་སོ། །དེའི་དཔོན་པོ་ནི་གཙོ་
བོའོ། །གང་དག་ཆོས་ཁོ་ན་བྱེད་པའི་ངང་ཚུལ་ཡོད་པ་དེ་དག་ནི་ཆོས་ཀྱི་ངང་ཚུལ་
ལོ། །སྙོམས་པ་ནི་བསམ་པ་མཉམ་པའོ། །སྣ་བོ་ནི་སྣ་ལ་གཏོགས་པའོ། ། ཕན་ཚུན་
ལྟོར་འཇུད་པ་ནི་མ་རུང་བར་བྱེད་པ་སྟེ། སྔར་ནི་ཆོས་ཉི་ཚེ་བ་བསྟན་ཏོ། །ད་ནི་རྒྱལ་
སྲིད་དང་ལྷན་ཅིག་སྟོན་ཏོ། །ནང་གཤན་པ་ནི་ནང་འཕྲོད་པ་སྟེ་ནང་མཐུན་པའོ། །
གསོད་བྱེད་པ་ནི་གསོད་པའི་ངང་ཚུལ་ཅན་ཏེ། གསོད་པར་བྱེད་པའོ། །སྡོམ་པ་མིན་
པ་སྡོམ་པའི་མི་མཐུན་པའི་ཕྱོགས་སོ། །རྒྱུན་མི་འཆད་པ་ནི་རྟག་པར་རོ། །ཚར་
གཅད་པ་ནི་ཚིག་དག་གིས་སམ་གཟུང་བས་སོ། །བརྟགས་ཏེ་ཞེས་བྱ་བ་ནི་དཔྱད་
དེའོ། །བག་ཡོད་པ་ནི་ཡུལ་རྣམས་ཀྱིས་འཇིགས་པའོ། །ཡོན་ཏན་གནས་དེ་ཡོན་
ཏན་ཅན་རྣམས་ལ་སྦྱར། ཞེས་བྱ་བ་ཡིན་ཏེ། ང་རྒྱལ་གྱིས་ཉམས་པ་རྣམས་ལ་ནི་
བཀུར་སྟིའོ། །ལྷག་མ་རྣམས་ལ་ནི་ཚིག་གི་རིམ་གྲོའོ། །ལྷག་མ་ནི་ཡོན་ཏན་ལ་གནས་
པ་མ་ཡིན་པའོ། ། རྒྱས་པ་ནི་མང་པ་སྟེ། རྒྱལ་པོ་མེ་ཏོག་དང་འབྲས་བུ་ཕུན་སུམ་
ཚོགས་པའི་ལྗོན་ཤིང་མངོན་དུ་འགྲོ་བར་བྱ་བ་ལྟ་བུ་བྱའོ་ཞེས་བྱ་བའི་དོན་ཏོ། །
གསར་དང་ལྡན་པ་ནི་ཉེས་པ་མི་བཟོད་པའོ། །དེ་ལྟར་ཞེས་བྱ་བ་ནི་སྔར་བཤད་པའི་
ཚུལ་དུའོ། །འཇིག་རྟེན་ན་གྲགས་པའི་རིགས་པ་མ་ཡིན་པར་མི་འགྱུར་རོ། །དེའི་ཞེས་
བྱ་བ་ནི་རྒྱལ་སྲིད་ཀྱིའོ། །འཚོག་ཆས་ཟོང་ནི་ཉོ་ཚོང་བྱ་བ་ལ་དགོས་པ་ཡིན་པར་བལྟ་
བར་བྱ་སྟེ། འཚོག་ཆས་ཉོ་བར་བྱ་བའི་རིན་ཡིན་པས་སོ། །རྗེད་འགྱུར་བ་སྟེ་འགྱུར་
བར་འབོད་ཅིག་པའོ། ། འཁོར་ལོས་སྒྱུར་བའི་རྒྱལ་པོའི་འོ། །འདུ་ཤེས་རང་བཞིན་
ནི་རྣམ་པར་རྟོག་པས་བྱས་པའོ། །བདེ་བའི་བདོག་པ་ཀུན་ནི་མདོར་ན་འདི་ཁོ་ནར་
ཟད་དེ། བདེ་བ་ཉིད་བདོག་པ་ཀུན་ཡིན་ནོ། ། ་
དེ་ལ་ལུས་ཀྱི་ནི་སྡུག་བསྔལ་ཕྱིར་བཅོས་པ་ཙམ་ཡིན་ལ། སེམས་ཀྱི་ཡང་རྟོག་པ་ཙམ་
དུ་ཟད་ན་དེ་དག་ཀྱང་དོན་མེད་དེ་བདེ་བའི་དོན་མེད་པའི་ཕྱིར་ཐམས་ཅད་ལ་དབང་
ཡང་སྤྱོད་པར་བྱ་བ་ནི་དེའི་ཚེ་རེ་རེར་ཟད་དོ། །གྲག་ཅེས་བྱ་བ་ནི་མ་རིང་པར་སྟོན་
-l12 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པའོ༑ །ཡུལ་རྣམས་ལ་ཡིད་གཏོད་པ་ནི་ཡིད་ལ་བྱེད་པའོ། །དེ་མེད་པ་ནི་ཡིད་ལ་མི་
བྱེད་པའོ། །འདིར་ཇི་སྐད་ཡོངས་སུ་བསྒྲགས་པ་དེ་རྣམས་ནི་དོན་མེད་དེ་དགོས་པ་
མེད་པ་ཉིད་དོ། །གང་གི་ཕྱིར་ཞེས་བྱ་བ་ནི་གང་གི་ཕྱིར་ཏེ། འདི་ནི་ཡིད་ཀྱི་དབང་
དུ་བྱས་པ་ཡིན་ནོ། །དབང་པོ་ལྷག་མ་རྣམས་ཀྱིས་མ་ཡིན་ནོ། །གང་ཕྱིར་ཞེས་བྱ་བ་
ནི་གང་གི་ཕྱིར་དེ་ལྟར་ཡིན་པས་སོ། །རྣམ་པ་རང་གི་ངོ་བོ་ལ་ཕྱིས་ཡིད་ཀྱིས་དམིགས་
ནས་ཏེ། དེ་ཡང་རྟོག་པ་ཙམ་དུ་ཟད་པའི་ཕྱིར་བདེ་བ་མ་ཡིན་ནོ། །སྙམ་དུ་དགོངས་
པ་ཡིན་ནོ། །ད་ནི་འདི་ན་དབང་པོ་གཅིག་གིས་ནི་ཞེས་བྱ་བ་ལ་སོགས་པས་དབང་
པོ་དང་དོན་དག་མེད་པ་ཉིད་དུ་སྟོན་ཏོ། །གང་ཡང་དབང་པོ་དང་ཡུལ་ལ་བརྟེན་ནས་
རྣམ་པར་ཤེས་པ་དང་། དེས་དྲངས་པ་རྣམ་པར་རྟོག་པ་སྐྱེ་ལ་དེ་རྣམ་པར་རྟོག་པ་དང་
བཅས་པ་དེའི་ཚེ་ཡང་བདེ་བ་ནི་དོན་མེད་པ་ཉིད་དེ། དེ་གཉི་ག་དོན་མེད་པའི་ཕྱིར་
རོ། །རྣམ་པར་ཤེས་པ་གཉིས་ལ་བརྟན་པ་ཉིད་ནི་ཇི་ལྟར་ཞེས་བྱ་བ་ལ་སོགས་པས་
སྟོན་ཏེ། མིག་གི་རྣམ་པར་ཤེས་པ་ནི་མཚོན་པར་ཟད་དོ། །སྔར་ནི་ཡན་ལག་གཅིག་
མ་ཚང་པ་ལས་དབང་པོ་དང་དོན་དག་དོན་མེད་པ་ཉིད་དུ་བཤད་དོ། །ད་ནི་ཡུལ་ནི་
འདས་དང་ཞེས་བྱ་བ་ལ་སོགས་པ་དུས་ཀྱིས་བྱས་པ་སྟོན་ཏོ། །དེ་གཉིས་ལས་ནི་མ་
འདས་ཕྱིར། །ཞེས་བྱ་བ་ནི་འདས་པ་དང་མ་འོངས་པའི་དུས་གཉིས་ལས་མ་འདས་
པའི་ཕྱིར་རོ། །འདས་པ་དེ་དག་ནི་མེད་དོ། ། མ་འོངས་པ་རྣམས་ནི་མ་བྱུང་ངོ༌། །གང་
གི་ཚེ་ད་ལྟར་གྱུར་པ་དེ་ལ་ཡང་ཉེས་པ་བཤད་ཟིན་ཏོ། ། ཡང་ན་གཏན་ཚིགས་མཇུག་
ཐོགས་ནས་འབྱུང་པ་འདི་ཡིན་ཏེ། ཇི་ལྟར་མགལ་མེའི་འཁོར་ལོ་མ་ཡིན་པ་འཁོར་
ལོའི་ངོ་བོར་སྣང་བ་དེ་བཞིན་དུ་ཡུལ་ད་ལྟའི་ངོ་བོ་མ་ཡིན་པ་ཡང་ད་ལྟ་ཉིད་དུ་སྣང་
སྟེ། སོ་སོར་རེ་རེའི་ངོ་བོར་ཉམས་པའི་ཕྱིར་རོ། །འདི་དག་ཅེས་བྱ་བ་ནི་རྟེན་དང་
དབང་པོ་དང་དོན་རྣམས་སོ། ། སོ་སོར་ཐ་དད་ན་ཞེས་བྱ་བ་ནི་རྣམ་པ་གཉིས་ལྟ་བུར་
སོ་སོར་ཐ་དད་ན་སྟེ། ཡང་དག་པར་རང་གི་ངོ་བོ་སོ་སོ་བ་ཡིན་ནའོ། །གཟུགས་ཀྱི་
མཚན་ཉིད་ནི་འདུས་པ་ཡིན་ནོ་ཞེས་བྱ་བའི་ཐ་ཚིག་གོ །
- li3

། དབུ་མ་རིན་ཆེན་ཕྲེང་བ་རྩ་འགྲེལ། ཚ
གཟུགས་ཀྱི་ཕུང་པོ་དོན་མེད་པ་ཉིད་དུ་བརྗོད་ནས། མཇུག་ཐོགས་ནས་འབྱུང་བས་
རྣམ་པར་ཤེས་པ་ལ་སོགས་པའི་ཕུང་པོ་སྟོན་ཏེ། ཐམས་ཅད་དུ་ཞེས་བྱ་བ་ནི་རྣམ་པ་
ཐམས་ཅད་དུའོ། །བདག་ཉིད་དོན་མེད་ཕྱིར་ཞེས་བྱ་བ་ནི་དོན་དམ་པར་བདག་མེད་
པའི་ཕྱིར་རོ། །དེའི་ཕྱིར་ཞེས་བྱ་བ་ནི་བདེ་བ་དང་སྡུག་བསྔལ་གྱིས་རྣམ་པར་རྟོག་
པ་མེད་པའི་ཕྱིར་རོ། །དེ་ལྟར་རིགས་པས་ཇི་སྐད་བཤད་པའི་ཚུལ་དུ་མཐོང་བའོ། །
གལ་ཏེ་ལ་ལ་དེ་ལྟར་ངོ་བོ་ཉིད་མེད་པ་ཡིན་ན་སུ་ཞིག་གིས་མཐོང་ཞེ་ན། དེའི་ཕྱིར་
ཐ་སྙད་དུ་ཞེས་བྱ་བ་སྨོས་སོ། །དེའི་ཕྱིར་ཡང་དག་པ་ཉིད་དུ་མ་ཡིན་ཞེ་ན། འདི་སྐད་
དུ་བཤད་པ་ཡིན་ནོ། །བདེ་བ་དང་ཕྲད་པར་འདོད་པའི་སེམས་འབྱུང་བ་གང་ཡིན་
པ་དེ་བརྟན་པ་ཞིག་ཏུ་གྱུར་ན་ནི་དེའི་ཚེ་གཉིས་པ་ཕྱིས་འབྱུང་བས་མཐོང་བར་འགྱུར་
གྱི༑ དེ་མེད་ན་ཅི་ཞིག་མཐོང་བར་འགྱུར། དོན་མེད་པའི་ཕྱིར་སེམས་གཉིས་ལྷན་
ཅིག་འབྱུང་བར་མི་འདོད་དེ། ལྷན་ཅིག་བྱུང་བ་དག་ནི་དེ་མ་ཐག་ཏུ་འཇིག་པའི་ཕྱིར་
དམིགས་པར་བྱ་བ་དང་། དམིགས་པར་བྱེད་པའི་ངོ་བོ་མེད་དོ། །དོན་མེད་ཅེས་བྱ་
བ་ནི་ངོ་བོ་ཉིད་མེད་པའོ། །གནས་མེད་ཅེས་བྱ་བ་ནི་རྟེན་མེད་པའོ། །ལེན་མེད་ཅེས་
བྱ་བ་ནི་རྒྱུ་མེད་པ་སྟེ། ལེན་པ་ནི་རྒྱུ་ཡིན་པའོ། །དེ་ལྟར་ངོ་བོ་ཉིད་མེད་པར་མཐོང་
བའི་མཐུས་རྫོགས་པའི་བྱང་ཆུབ་ཏུ་ངེས་པར་འགྱུར་རོ། །འདོད་པ་ནི་བཞེད་པའོ། །
གལ་ཏེ་ཆོས་དེ་ལྟ་བུ་ཤེས་ན་ཅིའི་ཕྱིར་འཁོར་བར་འཁོར་ཞེ་ན། དེ་ནི་སྙིང་རྗེ་འབའ་
ཞིག་གིས་ཞེས་བྱ་བ་ལ་སོགས་པ་སྨོས་ཏེ། དེ་ནི་རང་གི་དོན་ལ་མི་ལྟ་བར་སྙིང་རྗེ་
འབའ་ཞིག་གིས་སྲིད་པར་མཚམས་སྦྱོར་ཞིང་སྲིད་པ་རྒྱུན་ཆགས་པར་བྱེད་དོ། །གང་
དག་ཐེག་པ་ཆེན་པོ་ལ་སངས་རྒྱས་ཀྱི་བཀའ་མ་ཡིན་ནོ་སྙམ་དུ་བསམས་ནས་སྤོང་
བར་བྱེད་པ་དེ་དག་ལ་ཐེག་པ་ཆེན་པོ་སངས་རྒྱས་ཀྱི་བཀའ་ཡིན་པར་བསྒྲུབ་པའི་
ཕྱིར༑ དེ་བཞིན་གཤེགས་པས་ཞེས་བྱ་བ་ལ་སོགས་པ་སྨྲོས་སོ། །ཀུན་དུ་རྨོངས་པ་
ནི་གཏི་མུག་གིས་ལྡོངས་པ་སྟེ་དོན་མི་ཤེས་པའོ། །ཇི་ལྟ་བུ་ཞེ་ན། མཇུག་ཐོགས་ནས་
འབྱུང་བས་དེ་སྟོན་ཏེ། ཡོན་ཏན་སྡང་བ་ཞེས་བྱ་བ་ནི་འདི་ནི་གཞན་ལ་ཕན་འདོགས་
- l14 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པ་ནི་ཡོན་ཏན་ཞེས་བྱ་ན། དེ་ལ་སྡང་བས་ན་དེ་སྐད་ཅེས་བྱའོ། །སྡང་བས་ཕྱིར་
ཕྱོགས་ནི་ཞེ་སྡང་གིས་ཕྱིར་ཕྱོགས་པ་སྟེ་སྙིང་རྗེ་མེད་པའོ། །ཇི་ལྟར་སེལ་བར་བཤད་
ཅེ་ན། དུག་གིས་ཞེས་བྱ་བའི་དཔེའི་ངོ་བོ་སྨོས་ཏེ། ཇི་ལྟར་སྙིང་རྗེས་སྨན་དཔྱད་ལས་
བཤད་པ་བཞིན་འདི་ལ་ཡང་དེ་དང་འདྲའོ། ། ཕན་པའི་བསམ་པས་ཕན་པར་བྱེད་
པ་ལ་འཇིག་རྟེན་གྱི་གནོད་པ་ཡང་མེད་དོ་ཞེས་མཇུག་ཐོགས་ནས་འབྱུང་བས་སྟོན་
ཏོ། །གྲགས་པས་ཞེས་བྱ་བ་ནི་གྲགས་པས་སོ། །ཕྱི་རྗེས་ཕན་འགྱུར་བ་ནི་མ་འོངས་
དུས་ན་ཕན་པའོ། །བདེ་བ་ནི་ཕྱི་རྗེས་སུ་ཕན་པ་ལྟ་ཅི་སྨོས་ཏེ། དཔེར་ན་བྲམ་ཟེའི་
བུ་སྐར་མཁན་ལ་བྱང་ཆུབ་སེམས་དཔས་རེག་པའི་མཐུས་བདེ་བ་དང་ཕན་པར་གྱུར་
པ་ལྟ་བུའོ། །གནའི་ལུགས་ནི་གནའི་ལམ་ཡོངས་སུ་དག་པ་སྟེ། སྨན་དཔྱད་ལ་སོགས་
པ་ལས་དེ་བསྟན་པའི་ཕྱིར་རོ། །དོན་ཁ་ཅིག་ལ་གནོད་པར་མཐོང་བ་གང་ཡིན་པ་དེ་
ཉིད་ལ་ལར་མཁས་པ་རྣམས་ཀྱིས་ཕན་པར་མཐོང་ངོ༌། ། སྤྱིར་བཏང་བ་ནི་འདི་ནི་
གནོད་པའོ་ཞེས་སྤྱིར་བཏང་བ་སྟེ་དཔེར་ན་དུག་ལྟ་བུའོ། །དམིགས་ཀྱིས་བསལ་བ་
ནི་བྱེ་བྲག་ཏུ་བྱ་བ་སྟེ། སྔ་མ་ཅུང་ཟད་སེལ་བས་སོ། །བདག་ཉིད་མ་སྦྱངས་བ་ནི་མི་
མཁས་པའོ། ། སྐྱེ་བ་མེད་པ་དང་སྐད་ཅིག་མ་ལ་དོན་གྱི་ཁྱད་པར་འགའ་ཡང་མེད་དོ།།
ཇི་ལྟར་ཞེ་ན། ཐེག་པ་ཆེ་ལས་སྐྱེ་མེད་ཅེས་བྱ་བ་ལ་སོགས་པ་གང་སྨོས་ཏེ། སྐྱེ་བ་
མེད་པ་ནི་སྟོང་པ་ཉིད་དོ། །གཞན་དག་ནི་མི་ཟད་པ་སྟེ། བསྐལ་པར་གནས་པ་མ་
གྲུབ་པ་ཁོ་ནའོ་སྙམ་དུ་དགོངས་པ་ཡིན་ནོ། །དེ་ལྟར་བཤད་པའི་ལུས་སུའོ། །དགོངས་
ཏེ་གསུངས་པ་ནི་དགོངས་པ་ཅན་གྱི་བཀའོ། ། ། | ད།
གཞུང་ལས་ཐེག་པ་གཅིག་དང་ཐེག་པ་གསུམ་གསུངས་པས་སོ། །བཏང་སྙོམས་ནི་
མི་འཇུག་པའོ། ། སངས་རྒྱས་ཀྱི་བཀའ་ལ་བཏང་སྙོམས་བྱས་པས་ནི་ཉེས་པར་མི་
འགྱུར་རོ། །དེའི་ཕྱིར་མཇུག་ཐོགས་ནས་འབྱུང་བ་སྨོས་སོ། །དགེ་བ་ནི་བསོད་ནམས་
སོ༑ །གལ་ཏེ་འདི་སྙམ་དུ་ཉན་ཐོས་ཀྱི་ཐེག་པ་ཁོ་ནས་སངས་རྒྱས་ཉིད་འཐོབ་པས་
གླགས་གླགས་པ་འདིས་ཅི་ཞིག་བྱ་སྙམ་དུ་སེམས་ན། དེའི་ཕྱིར་མཇུག་ཐོགས་ནས་
-l15 -

17 དབུ་མ་རིན་ཆེན་ཕྲེང་བ་རྩ་འགྲེལ། ཨོཏུའི་
འབྱུང་བ་སྨོས་ཏེ། བྱང་ཆུབ་སེམས་དཔའི་སྨོན་ལམ་དུ་བྱ་བ་གང་དག་ཡིན་པའི་
འགྲོ་བའི་དོན་འདི་ལྟ་བུ་དང་འདི་ལྟ་བུ་བྱའོ་ཞེས་བྱ་བ་དེ་ལས་མ་བཤད་དོ། །སྤྱོད་
པ་ནི་ཕ་རོལ་ཏུ་ཕྱིན་པ་གོམས་པའི་མཚན་ཉིད་དོ། །ཡོངས་སུ་བསྔོ་བ་ནི་སེམས་ཅན་
ཐམས་ཅད་དང་ཐུན་མོང་དུ་བླ་ན་མེད་པའི་བྱང་ཆུབ་ཏུ་བསྔོ་བའོ། །བྱིན་རླབས་ནི་
སངས་རྒྱས་རྣམས་ཀྱིས་བྱང་ཆུབ་སེམས་དཔའ་རྣམས་ལའམ། དེ་དག་གིས་སེམས་
ཅན་གྱི་དོན་གྲུབ་པར་བྱ་བའི་ཕྱིར་བྱ་བ་གང་དག་ཡིན་པའོ། །གཞན་དག་གིས་བཤད་
དོ་སྙམ་ན་དེའི་ཕྱིར་ལྷག་པ་སྨོས་ཏེ། བྱང་ཆུབ་ཀྱི་ཕྱོགས་ཀྱི་དོན་ནམ་སྨོན་ལམ་གྱི་
དོན་འདི་ལའོ། །ཚད་མ་ནི་མི་སླུ་བའོ། །གཞན་ནི་བཅོམ་ལྡན་འདས་རྣམས་ལས་སོ། །
བྱིན་རླབས་ནི་བྱིན་གྱི་རླབས་གང་གིས་ཉན་ཐོས་ཉིད་འཐོབ་པའོ། ། བདེན་པའི་དོན་
ནི་དེའི་རང་གི་ངོ་བོའོ། །བྱང་ཆུབ་ཕྱོགས་མཐུན་ནི་དྲན་པ་ཉེ་བར་གཞག་པ་དང༌།
ཡང་དག་པར་སྤོང་བ་ལ་སོགས་པ་སུམ་ཅུ་རྩ་བདུན་ནོ། །ལྡན་པ་ནི་ཉེ་བར་འགྲེལ་
པའོ། །ཉན་ཐོས་རྣམས་དང་ཐུན་མོང་མ་ཡིན་པ་ལས་སོ། །ཐབས་གང་གིས་ཏེ། རྒྱུ་
ཐ་དད་པ་ལས་འབྲས་བུ་ཐ་དད་པར་འགྱུར་ན་དེ་མེད་པའི་ཕྱིར་ཇི་ལྟར་སྙམ་དུ་དགོངས་
པ་ཡིན་ནོ། །བྱང་ཆུབ་ཀྱི་སྤྱོད་པ་ལ་གནས་པ་ནི་བརྟེན་ཅིང་གནས་པའོ། ། མདོ་སྡེ་
ནི་ཉན་ཐོས་ཀྱི་ཐེག་པས་བསྡུས་པའོ། །ཅིའི་ཕྱིར་ཆོས་གཞན་དང་གཞན་དུ་བསྟན་
ཅེ་ན། དེའི་ཕྱིར་མཇུག་ཐོགས་ནས་འབྱུང་བ་སྨོས་ཏེ། སྣ་ཚོགས་དང་ཁྱད་པར་བྱེད་
པ་སྟེ་འདོད་པས་ན་བརྡ་སྤྲོད་པའོ། །ཡི་གེའི་ཕྱི་མོ་ཀློག་ཏུ་འཇུག་གི་ཐམས་ཅད་དུ་
བརྡ་སྤྲོད་པ་པ་ཡིན་ཏེ། རྒྱས་པར་ནི་མི་སྟོན་ཏོ། །སྡིག་པ་དག་ལས་རྣམ་པར་བཟློག་
པའི་ཕྱིར་ཏེ། དཔེར་ན་དགའ་བྱེད་ལ་སོགས་པའི་མདོ་ལས་འབྱུང་བ་ལྟ་བུའོ། །
བསོད་ནམས་འགྲུབ་བྱའི་ཕྱིར་ཞེས་བྱ་བ་ནི། འཕགས་པ་སྡོང་པོ་བཀོད་པ་ལ་སོགས་
པ་ལས་འབྱུང་བ་ལྟ་བུའོ། ། དེ་དག་
སྔར་བཤད་པ་རྣམས་བསོད་ནམས་བསྒྲུབ་པ་མ་ཡིན་ནམ་ཅི་ཞེ་ན། སྡིག་པ་བྱེད་པ་
རྣམས་ནི་དེ་ལས་ཟློག་པའི་སྒོ་ནས་སོ། །བསོད་ནམས་བྱེད་པ་རྣམས་ནི་བསོད་ནམས་
-ji6 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཁོ་ན་འགྲུབ་པར་བྱ་བའི་ཕྱིར་རོ། །གཉིས་བརྟེན་པ་ནི་ཉན་ཐོས་ལ་སོགས་པའི་ཐེག་
པ་པ་རྣམས་ལའོ། །
གཉིས་མི་བརྟེན་པ་ནི་ཐེག་པ་ཆེན་པོ་པ་ལའོ། །ཁུ་འཕྲིགས་ཅན་
དེ་དམིགས་པ་ཅན་རྣམས་འཇིགས་པ་སྟེ་འཇིགས་པར་བྱེད་པའོ། །གང་ལ་སྙིང་པོ་
སྟེ་འབྱུང་བའི་གནས་སྟོབ་པ་ཉིད་དང་སྙིང་རྗེའི་བདག་ཡོད་པ་དེ་ལ་དེ་སྐད་ཅེས་་་་
བྱའོ། །དེ་ལྟ་བས་ན་ཞེ་འགྲས་པ་རྣམས་ཀྱིས་དེ་ལྟར་བསམས་ནས་སོ
། ། ཞེ་མ་འགྲས་
པ་ཡེ་ཤེས་མཐའ་ཡས་པ་འདོད་པ་གང་དག་ཡིན་པ་དེ་དག་གིས་ནི་རབ་ཏུ་དང་བའོ
ཐོབ་པ་ནི་རྙེད་པའམ་རྟེན་པའོ། །སོ་སོར་ཐར་བ་ནི་འདུལ་བ་མདོར་བསྡུས་པ་དེ་
རྒྱས་པའོ། །འདུལ་བ་ནི་འདུལ་བ་གཞིའོ། །མང་དུ་ཐོས་པ་ནི་མདོ་ལ་སོགས་པའོ། །
དོན་གཏན་ལ་དབབ་པ་ནི་དེ་དག་ཉིད་ཀྱིའོ། །དེ་དང་ཞེས་བྱ་བ་ནི་ཁྲོ་བ་དང་ངོ༌། །
སྡིག་ལ་ཞེན་པ་ནི་ཆགས་པའོ། །ཁྲོས་པས་བསླད་པ་ནི་ཀུན་ནས་དགྲུགས་པའོ། །
ཁྱད་པར་འཕགས་པ་དག་དང་བདག་ཉིད་མཉམ་པར་རོ། །ཁྱད་འཕགས་ནི་མཆོག་
སྟེ། དེ་བས་ཀྱང་མཆོག་གོ་སྙམ་པ་ལ་དེ་སྐད་ཅེས་བྱའོ། །མཆོག་བས་ཀྱང་མཆོག་
གོ་སྙམ་པ་དེ་ཇི་ལྟ་བུ་ཞིག་ཅེ་ན། མཇུག་ཐོགས་ནས་འབྱུང་བས་སྨོས་ཏེ། འབྲས་ཀྱི་
ཐོག་ཏུ་ཕོལ་མིག་བྱུང་བ་བཞིན་ནོ། །ཉེ་བར་ལེན་ཞེས་བྱ་བ་ཟག་པ་དང་བཅས་པའི་
ཕུང་པོ་རྣམས་སོ། །དགོས་པ་མེད་པ་ནི་མི་ནུས་པའོ། །ཚིག་འཇམ་པ་ནི་ཁ་སྙན་
པའོ༑ ༑དེ་སྔར་སྨྲ་བ་ནི་ཇེ་སྨྲ་བའམ། གཙོར་བྱེད་པའོ། །མཚན་མས་ཐ་སྙད་འདོགས་
པ་དེ་ལ་གནས་པ་ན་གཞོགས་སློང་བྱེད་པའོ། ། སྨོད་བྱེད་པ་ནི་སྐྱོན་བརྗོད་པའོ། །
རྙེད་བས་རྙེད་པ་འདོད་པ་རྣམས་ཞེས་བྱ་བར་སྦྱར་བར་བྱའོ། །ཟློས་པ་ནི་ཉེས་པ་ཡང་
དང་ཡང་དུ་བརྗོད་པའོ། །མགུ་བ་ནི་རངས་པའོ། ། ། །
དེ་ལྟ་བུ་མ་ཡིན་པས་ན་དེ་སྐད་ཅེས་བྱའོ། །སློང་བ་ནི་སེམས་སོ། །ཡང་ན་སྤུངས་
མེད་པ་ནི་འདི་ལྟ་བུ་ཡིན་ཏེ། ཆགས་པ་ནི་ཞེན་པའོ། །དེའི་ཕྱིར་སྤུངས་མེད་པ་ནི་
ཆགས་ཅན་གྱི་ཡིད་དེ། བརྩོན་འགྲུས་མེད་པའི་ཞེན་པ་ཡིན་ནོ། །ཐ་དད་པ་ཉིད་ཀྱི་
འདུ་ཤེས་ནི་བདག་དང་གཞན་ནོ་སྙམ་པ་སྟེ། དེས་ན་ཐམས་ཅད་དུ་བདག་ཅེས་བྱ་
-li7

1 2 དབུ་མ་རིན་ཆེན་ཕྲེང་བ་རྩ་འགྲེལ།
བའི་དོན་སྒྲུབ་པའོ། །ལྟ་བ་མེད་པ་ནི་ཆགས་པའམ་སྡང་བའམ་རྨོངས་པ་ཞིག་ཅེས་
དཔྱོད་པ་མེད་པའོ། །བཀུར་སྟི་དང་ལྡན་པའི་ཚུལ་ནི་བཅོམ་ལྡན་འདས་ཀྱི་ཚུལ་
ཡིན་ཏེ། བཅོམ་ལྡན་འདས་རྣམས་ལ་བྱ་བ་དང་འདྲ་བས་སོ། །ཡང་ན་རབ་ཏུ་འབད་
པ་དང་ལྡན་པའི་ཚུལ་ལ་དེ་སྐད་ཅེས་བྱའོ། །ལུས་དང་ངག་ཡོན་ཏན་དང་ལྡན་པ་ལྟར་
སྟོན་པ་དེ་ནི་ཚུལ་འཆོས་པ་དེ་སྒྲུབ་པ་ཡིན་ནོ། །དམ་པ་རྣམས་མགུ་བ་ནི་ཆོས་ཤེས་
པ་སྟེ་དེ་ཉིད་དཔལ་ཡིན་ནོ། །རྗེས་རྣམ་རིག་ནི་ཕྱིས་ཤེས་པར་འདོད་པའོ། །འདོད་
པ་ནི་རེ་བའོ། །བརྣོགས་པ་ནི་སེམས་ཡོངས་སུ་ཉམས་པའོ། །བརྩོན་པ་མེད་པ་ནི་
བརྩོན་འགྲུས་མེད་པའོ། །སྒྱིད་ལུག་པ་ནི་བྱ་བ་རྣམས་ལ་སྒྲིམ་པ་མེད་པའོ། །ལུས་
འགྱུར་བ་ནི་མི་ཐུབ་པའོ། །འདོད་པ་ནི་དགའ་བའོ། །དེ་ལྟ་བུ་མ་ཡིན་པས་ན་མི་
འདོད་པའོ། །ཡོན་ཏན་ལྔ་དག་ལ་འདོད་པ་ནི་དོན་དུ་གཉེར་བ་གང་ཡིན་པའོ། །
གནོད་དོགས་ཞེས་བྱ་བ་ནི་དེ་སེམས་པར་བྱེད་པ་ཞེས་བྱ་བའི་ཐ་ཚིག་གོ །དགུ་ནི་
འདིས་བདག་ལ་ཞེས་བྱ་བ་ལ་སོགས་པའོ། །རྨྱ་བ་ནི་ལུས་དང་སེམས་ལྕི་བ་ཉིད་དེ།
ལུས་ལས་སུ་མི་རུང་བ་ཉིད་དང་། སེམས་ལས་སུ་མི་རུང་བ་ཉིད་དོ། །ལས་བྲལ་བ་
ནི་བུ་བ་མེད་པའོ། །གཉིད་ནི་སེམས་མངོན་པར་སྡད་པའོ། ། འགྱོད་པ་ནི་ཡིད་མི་
བདེ་བའོ། །བྱང་ཆུབ་སེམས་དཔའ་ཞེས་བྱ་བ་ནི་ཁྱིམ་པས་སོ། །སྡོམ་བརྩོན་ཅན་
གྱིས་ཞེས་བྱ་བ་ནི་རབ་ཏུ་བྱུང་བས་སོ། །སྙིང་རྗེ་རོ་གཅིག་པ་ནི་སྡུག་བསྔལ་དང་བྲལ་
བར་རོ་གཅིག་པའོ། །མདངས་ནི་མཛེས་པ་ཉིད་དོ། །དགེ་བས་ཞེས་བྱ་བ་ནི་བརྩོན་
འགྲུས་ཀྱི་མཚན་ཉིད་ཀྱིས་སོ། །བརྗིད་པ་ནི་སྦ་བ་སྟེ་ཟིལ་གྱིས་མི་ནོན་པ་ཉིད་དོ། །
ཞི་བ་ནི་ཉེ་བར་ཞི་བའོ། །ཅིའི་ཕྱིར་འདི་ཁོ་ན་ལས་རྣམ་པར་གཞག་ཅེ་ན། མཇུག་
ཐོགས་ནས་འབྱུང་བ་སྨོས་ཏེ། ས་དང་པོ་ལ་ཀུན་དུ་སྦྱོར་བ་གསུམ་པོ་རྗེས་སུ་ཆགས་
པ་དང་། ཁོང་ཁྲོ་བ་དང་ཐེ་ཚོམ་རྣམས་སྤངས་པའི་ཕྱིར་རོ། ། སྐྱེས་ཕྱིར་ཞེས་བྱ་བ་ནི་
འཁྲུངས་པའི་ཕྱིར་རོ། །ངང་གིས་རང་བཞིན་གྱིས་དགེ་བ་བཅུའི་ལས་ཀྱི་ལམ་དེ་
དག་ལ་གནས་པའི་ཕྱིར་རོ། །འདོད་ཆགས་དང་ཞེ་སྡང་ཆེན་པོ་དང་འབྲིང་ཡོངས་སུ་
-118 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཟད་པའི་ཕྱིར་རོ། །
བཟོད་པ་དང་བརྩོན་འགྲུས་ལྷག་པར་སྤྱོད་པ་ནི་བཟོད་པ་དང་
བརྩོན་འགྲུས་ཀྱི་མཆོག་ཅེས་བྱ་བའི་དོན་ཏོ། །དབང་ཆེན་ནི་མང་པོའི་དཔོན་པོ་སྟེ་
ལྷའི་ཚོགས་ཆེན་པོའི་བདག་པོའོ། །འདོད་པ་ནི་གཟུགས་ལ་སོགས་པའོ། །དེ་དག་
ལ་འདོད་ཆགས་པ་ནི་འདོད་ཆགས་པའོ། །ཟློག་པ་ནི་ཟློག་པར་བྱེད་པའོ། །གང་ལ་
འོད་འཕྲོ་བ་ཡོད་པ་དེ་ལ་ནི་དེ་སྐད་ཅེས་བྱའོ། །ས་དང་པོ་ལ་གནས་པ་ལ་སོགས་པ་
ཡང་དེ་དག་སྒོམ་པར་བྱེད་པས་ཁྱད་པར་དུ་ཞེས་བྱ་བ་སྨོས་སོ། །འཇིག་ཚོགས་ལ་
ལྟ་བ་རབ་ཏུ་འབྱུང་བ་ནི་རྒྱུ་ཡིན་ཏེ། འདི་ལས་རབ་ཏུ་འབྱུང་བས་ན་མ་རིག་པའོ། །
དེ་ལས་ནི་ངར་འཛིན་པ་རབ་ཏུ་འབྱུང་སྟེ། མ་རིག་པ་བསྲབས་པའི་ཕྱིར་དེ་སྤོང་ངོ༌།།
ཀུན་ནས་འཇོམས་པ་ནི་དྲུངས་འབྱིན་པའོ། །ཆོས་བདག་མེད་པའམ་རྣམ་པར་ཐར་
པ་ལ་སོགས་པ་གང་ལ་དང་པོ་འཕགས་པའི་བདེན་པ་རྣམས་ཡོད་པ་སྟེ་དེ་རྣམས་
ཤེས་པའོ། །དེ་ལ་མཁས་པ་ནི་ཁོང་གཟོ་བ་སྟེ་དེ་བྱུང་བའི་ཕྱིར་རོ། །མུ་སྟེགས་བྱེད་
པ་ཐམས་ཅད་ཀྱི་ཉོན་མོངས་པ་ནི་ལུས་ཀྱི་གདུང་བ་ལྔ་ལ་སོགས་པའོ། །འདིས་
ཐར་རོ་སྙམ་པའི་ལོག་པར་ལྟ་བའོ། །སངས་རྒྱས་ཀྱི་ཆོས་ཐོབ་པར་བྱ་བ་ལ་མངོན་དུ་
ཕྱོགས་ཤིང་མཐུན་པའི་ཕྱིར་རོ། །ཞི་གནས་ནི་ཏིང་ངེ་འཛིན་ཏོ། །ལྷག་མཐོང་ནི་ཤེས་
རབ་བོ། །
དེ་དག་གོམས་པ་ཡིས་ཞེས་བྱ་བ་ནི་ཡང་དང་ཡང་དུ་མངོན་དུ་བྱེད་པས་
སོ། །
འགོག་པ་ནི་སྙོམས་པར་འཇུག་པའི་མཚན་ཉིད་དམ་ཉོན་མོངས་པའི་འགོག་
པའོ། །དེ་ཐོབ་པས་རྒྱས་པའི་ཕྱིར་རམ། ཡོངས་སུ་དག་པའི་ཕྱིར་རམ། ཡོངས་སུ་
རྒྱས་པའི་ཕྱིར་རམ། 
གང་ལ་སྤྲུལ་པ་བཟང་པོ་ཡོད་པ་དེ་ལ་དེ་སྐད་ཅེས་བྱའོ། །མི་
འཕྲོགས་པ་ནི་ཟིལ་གྱིས་མི་ནོན་པའོ། ། ང་རྒྱལ་ལྷག་པ་ནི་ལྷག་པའི་ང་རྒྱལ་ཏེ། དེ་
གང་དག་ལ་ཡོད་པ་དེ་དག་ལ་དེ་སྐད་ཅེས་བྱའོ། །དེ་དག་ཞི་བར་བྱེད་པ་ནི་ཉེ་བར་
ཞི་བར་བྱེད་པའོ། ། དང་ བར་ ་ ་ ་ ་
འདི་ནི་གྲངས་ཀྱང་ཡིན་ལ་རིང་དུ་སོང་བ་ཡང་ཡིན་པས་ན་གྲངས་རིང་དུ་སོང་བ་སྟེ
དེ་དང་ལྡན་ཞིང་རྗེས་སུ་འབྲེལ་པའི་ཕྱིར་རོ། །རིང་དུ་སོང་བ་ཉིད་ཀྱི་རྒྱུ་སྨོས་པ།
- 119 -

དབུ་མ་རིན་ཆེན་ཕྲེང་བ་རྩ་འགྲེལ། ལོ་ཚོད་
གང་གི་ཕྱིར་ས་འདི་ཐོབ་ནས་སྐད་ཅིག་ལ་འགོག་པ་ལ་སྙོམས་པར་འཇུག་པ་དེའི་
ཕྱིར་ས་དེ་དུས་དང་ཡོན་ཏན་གྱི་གྲངས་ཀྱིས་རིང་དུ་སོང་བའི་ཕྱིར་རོ། །འདི་སྐད་དུ་
བཤད་པ་ཡིན་ཏེ། གང་ལ་གྲངས་དང་ཡོན་ཏན་གྱི་སྒོ་ནས་རིང་དུ་སོང་བ་ཡོད་པ་དེ་
ནི་འགོག་པའི་སྙོམས་པར་འཇུག་པ་ལ་དབང་བར་འགྱུར་གྱི་གཞན་ནི་མ་ཡིན་ནོ། །
དབང་སྒྱུར་ནི་ཉོན་མོངས་པ་རྣམས་སམ་འགོག་པ་ལའོ། །དེ་ཉིད་ཀྱི་ཕྱིར་འདིའི་མིང་
ནི་དེ་ཁོ་ན་ཉིད་དོ། །བྱང་ཆུབ་སེམས་དཔའི་མཚན་དང་རྩོལ་བའི་རྣམ་པར་རྟོག་པ་
དག་གིས་མི་གཡོ་བས་ན་མི་གཡོ་བ་སྟེ། དེ་ཉིད་མི་གཡོ་བ་ཞེས་བྱ་བས་བསྟན་ཏོ། །
ཇི་ལྟར་མི་གཡོ་ཞེ་ན་མི་རྟོག་པའི་ཕྱིར་རོ། །མི་གཡོ་བ་ཇི་ལྟ་བ་དེ་བཞིན་དུ་ལུས་དང་
ནི་ཞེས་བྱ་བ་ལ་སོགས་པ་སྨོས་སོ། །ས་གང་ལ་གནས་པའི་ལུས་ལ་སོགས་པའི་
སྤྱོད་ཡུལ་བསམ་པར་མི་ནུས་པ་ལ་དེ་སྐད་ཅེས་བྱའོ། །ཇི་ལྟར་འཇིག་རྟེན་ན་བྱིས་
པའི་གནས་སྐབས་ལས་འདས་པ་ལ་གཞོན་ནུ་ཞེས་བྱ་བ་དང་འདྲ་བར་ཐེག་པ་ཆེན་
པོ་འདིར་ཡང་ཉོན་མོངས་པའི་གནས་སྐབས་ལས་འདས་པ་ལ་གཞོན་ནུ་ཞེས་བྱ་བ་
སྟེ། ཉོན་མོངས་པ་རྣམས་ཀྱིས་ནི་བྱིས་པར་འགྱུར་རོ། །དེ་བཞིན་དུ་ནར་སོན་པ་ལ་
རྒྱལ་ཚབ་ཅེས་བྱ་བ་དང་འདྲ་བར་འདིར་ཡང་ཆོས་ཀྱི་ནར་སོན་པ་ལ་རྒྱལ་ཚབ་ཅེས་
བྱའོ། །གང་ལ་བློ་གྲོས་ས་འོག་མ་པ་དག་ལས་ཁྱད་པར་དུ་འཕགས་པར་བཟང་བ་
ཡོད་པ་དེ་ནི་ལེགས་པའི་བློ་གྲོས་སོ། ། སོ་སོ་ཡང་དག་པར་རིག་པ་ནི་དོན་ལ་སོགས་
པའི་མཚན་ཉིད་གཞིའོ། །སྤྲིན་ཞེས་བྱ་བའི་སྒྲ་ནི་མང་པོ་ཉིད་ཉེ་བར་མཚོན་པའོ། །
གང་ལ་དེ་བཞིན་གཤེགས་པ་རྣམས་ལས་ཆོས་ཀྱི་སྤྲིན་འཐོབ་པ་ཡོད་པ་དེ་ལ་དེ་སྐད་
ཅེས་བྱའོ། །དེ་ཉིད་དམ་པའི་ཆོས་ཀྱི་ཆར་ཞེས་བྱ་བ་ལ་སོགས་པས་སྟོན་ཏོ། །དབང་
ཕྱུག་ཆེན་པོ་ནི་མིང་ངོ་། །གནས་དང་གནས་མ་ཡིན་པ་ལ་སོགས་པའི་མཚན་ཉིད་
ཀྱི་སྟོབས་བཅུ་དང་ངོ༌། །
སྟོབས་ལ་སོགས་པ་སངས་རྒྱས་རྣམས་ཀྱིས་ཚད་མེད་པ་ཉིད་དོ། ། རྒྱུ་ཚད་མེད་པ་
དེ་ལྟ་བུ་ལ་འབྲས་བུ་སྣ་ཚོགས་ཚད་མེད་པར་འགྱུར་རོ་ཞེས་ཚད་མེད་པ་ཉིད་ལ་ཡིད་
-120 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཆེས་པར་གྱུར་པས་ཚད་མེད་པ་དེ་ལྟ་བུ་སྣ་ཚོགས་མེད་པ་སངས་རྒྱས་ཉིད་འཐོབ་པར་
བྱ་བའི་ཕྱིར་རོ། །ཐབས་འདིས་ཚོགས་ཚད་མེད་པར་འགྱུར་རོ་ཞེས་བྱ་བ་ཡིན་ཏེ།
རྒྱུ་ཚད་མེད་པ་ཅན་དེ་ནི་ཚད་མེད་པར་འགྱུར་རོ། །བསོད་ནམས་ཐམས་ཅད་ཡོངས་
སུ་བཟུང་བ་ཉིད་ནི་བསོད་ནམས་ཐམས་ཅད་ཁས་བླང་ཞིང་ཡོངས་སུ་གཟུང་བ་སྟེ།
བྱ་བ་དང་རྗེས་སུ་ཡི་རང་བའི་སྒོ་ནས་བསོད་ནམས་ཐམས་ཅད་ཡོངས་སུ་གཟུང་བ་
ཡིན་ནོ། །གསོལ་བ་ནི་བཀུར་སྟི་དང་ལྡན་པས་དོན་དུ་གཉེར་བའོ། །མ་བགྱིས་པ་
ནི་མ་འོངས་པའོ། ། མི་ཁོམ་པ་ནི་ལོག་པར་འཛིན་པ་ལ་སོགས་པ་བརྒྱད་དོ། །དེ་དག་
ལ་འདས་པ་ནི་རྒལ་བའོ། །སྤྱོད་པ་རང་དབང་ཡོད་པ་ནི་བཅོམ་ལྡན་འདས་རྣམས་
དང༌། དེ་དག་གི་ཉན་ཐོས་ཟག་པ་ཟད་པ་རྣམས་ཏེ། ཉོན་མོངས་པ་དག་གིས་ནི་
གཞན་དབང་དུ་འགྱུར་རོ། །ལྡན་པ་ནི་ལྡན་པར་འགྱུར་བའོ། ། སྐྱེས་མཆོག་ནི་སངས་
རྒྱས་ཉིད་དེ། སེམས་ཅན་ཐམས་ཅད་པས་མཆོག་ཏུ་གྱུར་པའི་ཕྱིར་རོ། །ཡང་ན་དེས་
མ་བསྡུས་པ་སྐྱེས་བུའི་མཆོག་གཞན་ནོ། །རིག་པ་ནི་ཡང་དག་པའི་ལྟ་བའོ། །ཡན་
ལག་ལྷག་མ་རྣམས་ནི་རྐང་པའོ། །ཡང་ན་རིག་པ་ནི་ལྷའི་མིག་དང་། ལྷའི་རྣ་བ་
དག་གོ ། ལྷག་མ་ནི་རྐང་པའོ། །ཡང་ན་རིག་པ་ནི་ལྷག་པའི་སེམས་སོ། །ལྷག་མ་ནི་
རྐང་པའོ། ། ཁ་དོག་ལྡན་པ་ནི་འཛམ་བུ་ཆུ་བོའི་གསེར་གྱི་ཁ་དོག་ལྟར་བཟང་བའོ། །
གང་དག་ལ་བལྟ་ན་སྡུག་པ་ཡོད་པ་དེ་དག་ལ་དེ་སྐད་ཅེས་བྱའོ། །སྟོབས་ཅན་ནི་
སྲེད་མེད་ཀྱི་བུ་ལ་སོགས་པའི་སྟོབས་དང་ལྡན་པའམ། ཐ་མལ་པའི་སྟོབས་དང་
ལྡན་པའོ། །དགའ་བ་ནི་མགུ་བ་སྟེ་ཡིད་དགའ་བ་ཞེས་བྱ་བའི་ཐ་ཚིག་གོ །གསལ་
བ་ནི་སྦ་བ་དང་ལྡན་པའོ། །རྒྱུན་མི་འཆད་པ་ནི་བར་ཆད་མེད་པའོ། །གཞན་ནི་
སྟོབས་བཅུ་ལ་སོགས་པའོ། །སེམས་ཅན་ཀུན་གྱི་མཆོག་ནི་གཙོ་བོའོ། །གང་ལ་
བྱམས་པ་སྟེ་འཇམ་ཞིང་བྱམས་པའི་མཚན་ཉིད་ཡོད་པ་ལ་དེ་སྐད་ཅེས་བྱའོ། །གང་
དག་ལ་སེམས་རབ་ཏུ་དང་བ་སྟེ། དྲི་མ་མེད་པ་ཡོད་པ་དེ་དག་ནི་རབ་དང་ངོ༌། །དེའི་
ཕྱིར་འཁྲུག་པ་དང་བྲལ་བས་ན་འཁྲུག་མེད་དོ། །རྣལ་མ་ནི་ཁྲལ་ཁྲུལ་མེད་པའོ། །
-12I，

དབུ་མ་རིན་ཆེན་ཕྲེང་བ་རྩ་འགྲེལ། འོ་ཚའི་
ཇི་ལྟར་རབ་ཏུ་དང་བ་ལ་སོགས་པ་ཡིན་ཞེ་ན། མཐོང་པ་དང་དྲན་པ་དག་དང་མིང་
ཙམ་ཐོས་པས་སོ། །ཕན་པ་དང་བདེ་བ་བགྱིད་པ་སྟེ། བདེ་བ་ཁོ་ནས་ཕན་པ་ཞེས་
བྱ་བའི་དོན་ཏོ། །ཅིག་ཅར་སྤྲུལ་པའི་སྤྲིན་རྣམས་ཀྱིས་སོ། །རང་དགའ་ནི་ཅི་བདེར་
རོ། །གང་ལ་དགག་པ་སྟེ་སྒྲིབ་པ་མེད་པ་ཡོད་པ་དེ་ལ་དེ་སྐད་ཅེས་བྱའོ། །སྲོག་ནི་
གསོན་པ་སྟེ་དེ་དང་འདྲ་བར་རོ། ། དེ་ན་བཅོམ་ལྡན་འདས་ཀྱིས་མདོ་གཞན་དག་ལས་
གསུངས་ཏེ། སེམས་ཡོངས་སུ་སྦྱོང་བའི་ཕྱིར་དང་། བསོད་ནམས་ཀྱི་ཚོགས་བསགས་
པའི་ཕྱིར་ཞེས་བྱ་བ་ལྷག་མ་ཡིན་ནོ། །ཁྱིམ་བདག་དཔས་བྱིན་གྱིས་ཞུས་པ་ལས་
ནི་བྱང་ཆུབ་ཀྱི་སེམས་ཀྱི་བསོད་ནམས་ཡོངས་སུ་བསྒྲགས་པའི་ཕྱིར་རོ། །དེ་བཞིན་
དུ་ཏིང་འཛིན་རྒྱལ་པོའི་མདོ་ལས་ནི་བྱམས་པའི་ཡོན་ཏན་བསྟན་པའི་ཕྱིར་རོ། །
འཕགས་པ་བློ་གྲོས་མི་ཟད་པའི་མདོ་ལས་ནི་ཕ་རོལ་ཏུ་ཕྱིན་པ་བསྟན་པའི་ཕྱིར་རོ། །
དེ་ནི་ཆོས་ཀྱི་བྱེད་པར་འགྱུར། །གང་གི་ཕྱིར་ཆོས་ཀྱིས་ཕན་པར་འགྱུར་བ་དེའི་ཕྱིར་
ཇི་ལྟར་ཁྱོད་ལ་བདག་ཉིད་ཕངས་པ་དེ་བཞིན་དུ་ཆོས་ལ་ཡང་གྱིས་ཤིག་པའོ། ། ཇི་
ལྟར་ཤེས་རབ་ལས་འདོད་པ་ཐམས་ཅད་འབྱུང་བ་དེ་བཞིན་དུ་མཁས་པ་རྣམས་ལས་
ཀྱང་དེ་འབྱུང་ངོ་ཞེས་མཇུག་ཐོགས་ནས་འབྱུང་བས་སྟོན་ཏོ། །གཙང་བ་ནི་དབེན་
ཞིང་དྲི་མ་མེད་པ་སྟེ། ཆགས་པ་ལ་སོགས་པའི་མི་གཙང་བ་དང་བྲལ་བའི་ཕྱིར་རོ། །
བྱམས་པ་ནི་བྱམས་པ་དང་ལྡན་པའོ། །གང་ཞིག་དེ་འདྲ་བ་ལ་དོགས་ཤིང་བག་ཚ་
བ་སྐྱེད་པར་བྱེད་པའོ། ། ཆོག་ཤེས་པ་ནི་རྙེད་པས་ཆོག་པར་འཛིན་པའོ། །སྙིང་རྗེ་ནི་
ཕ་རོལ་སྡུག་བསྔལ་བས་སྡུག་བསྔལ་བར་འགྱུར་རོ། །ཚུལ་ཁྲིམས་ནི་སྤོང་བ་བདུན་
གྱིས་བདག་ཉིད་དམ། སེམས་ཅན་གྱི་དོན་བྱ་བ་དང་། དགེ་བ་ཆོས་སྡུད་པའི་མཚད་
ཉིད་དོ། ། ཤེས་རབ་ནི་མཉམ་པར་གཞག་པའི་གནས་སྐབས་དེ་དེ་ཁོ་ན་ཉིད་ཡོངས་
སུ་དཔྱོད་པའོ། །གང་གི་ཕྱིར་ཆོས་དེ་དག་སྒོམ་པར་བྱེད་པ་ནི་རྟག་ཏུ་བག་ཡོད་པ་
ཡིན་པ་དེའི་ཕྱིར་དེ་དག་ཉིད་སྟོན་པའོ་ཞེས་བྱ་བ་སྟེ། དེ་དག་གི་རང་བཞིན་མཁྱེན་
པར་བགྱིས་ནས་རྗེས་སུ་མཐུན་པའི་དོན་སྒྲུབ་པར་མཛོད་ཅིག་པའོ། །འདོད་པའི་
-122

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གནས་ཐོབ་པར་བྱེད་པས་ན་ལུགས་ཏེ། རྒྱས་པ་དང་མདོར་བསྡུས་ཏེ་ཇི་སྐད་བཤད་
པ་འདིས་སོ། །
གྲུབ་པའི་མཆོག་ནི་སེམས་ཅན་རྣམས་ཀྱི་ནང་ནའམ། སེམས་ཅན་རྣམས་ཀྱི་ནང་དུ་
སངས་རྒྱས་ཉིད་དོ། །བདེན་པའི་ངང་ཚལ་ནི་འགྲོགས་ན་བདེ་བའམ་བདེ་བའི་རང་
བཞིན་ཏེ། བདེ་བ་སྐྱེ་བའི་རྒྱུ་ཡིན་པས་ན་བདེ་བའོ། ། བསྙེན་དཀའ་བ་ནི་བརྡ་ཕྲད་
པར་དཀའ་བ་སྟེ་ཟབ་པའི་ཕྱིར་རོ། །ཁྱད་དུ་གསོད་པ་ནི་གཞན་དག་ལ་བརྙས་པའོ།།
དེའི་ཆེད་དུ་བྱས་པའི་གཞུང་གང་ཡིན་པ་དེ་ལ་ཡང་དེ་སྐད་ཅེས་བྱ་སྟེ། ཚུལ་དང་
ལྡན་པ་ནི་ཚུལ་ཤེས་པ་ཡིན་གྱི་གཞན་ནི་མ་ཡིན་ནོ་ཞེས་བྱ་བ་ཡིན་ནོ། །རང་དབང་
ནི་ཤེས་རབ་རྣོ་བའི་ཕྱིར་རང་ལ་དབང་བའོ། ། ལ་ལ་བྱམས་ཀྱང་ཉེས་པ་སྨྲ་བ་སྨྲ་བས་
དེའི་ཕྱིར་ལེགས་པར་སྨྲ་བ་ཞེས་བྱ་བ་སྨོས་ཏེ། ལེགས་པར་སྨྲ་བ་བརྗོད་པའོ། །ཅི་
རིགས་པར་ཞེས་བྱ་བ་ནི་རྒྱལ་པོའི་བྱ་བ་མ་གཏོགས་པའོ། །ཕན་པར་འདོད་པས་
ཞེས་བྱ་བ་ནི་ཕན་པར་འདོད་པ་ཉིད་ཀྱིས་སོ། །ཚུལ་ཁྲིམས་ནི་སྲུང་བའམ་བསྟེན་པར་
བྱ་བའོ། །ཕྲག་དོག་མེད་པ་ནི་གཞན་གྱི་ཕུན་སུམ་ཚོགས་པ་ལའོ། །དོགས་པ་མེད་
པ་ནི་དགེ་བ་དག་ལ་འཇིགས་པ་མེད་པའོ། །གང་ལ་གཞན་དོན་གྱི་ནོར་ཡོད་པ་དེ་
ལ་དེ་སྐད་ཅེས་བྱའོ། །ཕོངས་པར་གྱུར་པ་ནི་ཉམ་ཐག་པར་གྱུར་པའོ། །ཡོངས་གཟུང་
ནི་ཀུན་ནས་གཟུང་བའོ། །དོར་བ་ནི་གཏོང་བའོ། །རིན་ཆེན་ཕྲེང་བའི་ཚིག་དོན་
རྣམས། །བདག་གིས་རྣམ་པར་དབྱེ་བྱས་ནས། ། བསོད་ནམས་ཅུང་ཟད་གང་བསྒྲུབས་
དེས། །འཇིག་རྟེན་ཐམས་ཅད་མཁྱེན་པར་ཤོག །རིན་པོ་ཆེའི་ཕྲེང་བའི་རྒྱ་ཆེར་
བཤད་པ་སློབ་དཔོན་མི་ཕམ་བཤེས་གཉེན་གྱིས་མཛད་པ་རྫོགས་སོ།། །།
རྒྱ་གར་གྱི་མཁན་པོ་བདུ་ཀ་ར་པྲ་བྷ་དང་། ཞུ་ཆེན་གྱི་ལོ་ཙཱ་བ་བནྡེ་དཔལ་བརྩེགས་
ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ
-l23+

དབུ་མ་རིན་ཆེན་ཕྲེང་བ་རྩ་འགྲེལ། དེ་
དབུ་མ་རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བའི་འགྲེལ་
༄༅། །
ཀ་ བ་ལུང་གི་གསལ་བྱེད་ཅེས་བྱ་བ་ ཁྲི་ བ་
དེ་ནས་ བ ཞུགས་སོ། ། 1:|:ཀྱི ང
༄༅། ། ཨོཾ་ན་མསརྦ་གུ་རུ་དྷི་དེ་བ་9 ཇི་ལྟ་ཇི་སྙེད་ཤེས་བྱའི་རྒྱ་མཚོ་ཕྱོགས་གཅིག་
འཁྱིལ་བའི་དཀྱིལ་འཁོར་གང་། །ཐུགས་ཀྱི་དཔལ་བེར་ཟད་པ་མེད་པ་ནམ་མཁའི་
གཏོས་ཀྱི་འཁོར་ཡུག་ཅན། །མཐའ་ཡས་སྐྱེ་དགུའི་ཕན་བདེའི་དཔལ་འབྱོར་ཐུགས་
རྗེའི་སྤྲིན་ལས་ཆར་འབེབས་ཀྱང་། །མཉམ་པའི་དབྱིངས་ལས་གཡོ་བ་མེད་བཞིན་ཕྲིན་
ལས་ཀུན་ཁྱབ་ཤཱཀྱའི་རྒྱལ་ལ་ཕྱག་འཚལ་ལོ། །རྣམ་དག་སྐུ་མཆོག་ག་བུར་རྡུལ་ཅན་
དབྱིངས་ཀྱི་མཁའ་དང་སྙོམས་འཇུག་བཞིན། །གདུང་སེལ་ཆོས་ཀྱི་ཆུ་གཏེར་རབ་
རྒྱས་ངག་གི་གསང་བས་མུན་སེལ་བ། །རྒྱལ་བ་རྒྱ་མཚོའི་ཐུགས་ཀྱི་སེམས་དཔའ་
སྲིད་པ་གསུམ་གྱི་ལྷ་གཅིག་ཁྱོད། །སྐལ་བཟང་གཙུག་གི་ཏོག་གྱུར་མགྲིན་དབྱངས་
ཨུཏྤལ་ཆུན་པོ་འདིས་མཆོད་དོ། །
རྒྱལ་བའི་ལུང་བཞིན་ཡང་དག་ཐུགས་ཀྱི་མེ་ལོང་དུ། །མ་ལུས་འཕགས་པའི་མངོན་
རྟོགས་ཟབ་མོ་འབུམ་འཆར་བས། །ལོག་སྨྲ་ཚར་གཅོད་ཡང་དག་ལམ་གྱིས་དབུགས་
དབྱུང་བ། །གྲུབ་པའི་སར་བཞུགས་སློབ་དཔོན་ཀླུ་སྒྲུབ་ཉིད་ལ་འདུད། །གང་གི་ཞལ་
བཟང་བདུད་རྩིའི་འོད་རྡུལ་གྱིས། །རེག་པའི་སྙིང་གི་པདྨ་འདབ་བརྒྱ་བའི། །བཅུད་ལ་
རོལ་བས་འཁྲུལ་སྣང་གདུང་བ་བཅས། ། སེལ་མཛད་དྲིན་ཆེན་བླ་མར་ཕྱག་བགྱིའོ། །
རྒྱལ་ཀུན་རང་སྣང་ཡེ་ཤེས་མི་ཡི་གཟུགས། །མཁྱེན་བརྩེ་ལྷུན་གྲུབ་ངང་ནས་ལེགས་
བཤད་ཆོས། །དུ་མས་རང་རྒྱུད་ཡོངས་སུ་འགེངས་མཛད་པའི། །བརྒྱུད་ལྡན་དམ་པ་
རྣམས་ཀྱིས་དགེ་ལེགས་སྩོལ། །བདེན་མཐོང་འཕགས་པའི་བསྟན་བཅོས་རིན་ཆེན་
ཕྲེང་༑ ༑བརྗོད་བྱ་ནམ་མཁའི་སྲིད་དུ་འཁོར་མོད་ཀྱི། ། མ་བཅོས་དོན་ལ་གྲུབ་ལུང་
རིག་གིས། ། ཅི་ཙམ་སྤོབས་པ་ལྷག་བསམ་དག་པས་དབྱེ། །ཞེས་པས་བྱ་བ་གང་ཞིག་
-124

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བདེ་བླག་ཏུ་འགྲུབ་པའི་རྒྱུ་ཡུལ་ཁྱད་པར་ཅན་ལ་ཕྱག་བྱ་པའི་བསོད་ནམས་ཚད་མེད་
པར་འགྱུར་བས་ཤིས་རྗོད་ཀྱི་མེ་ཏོག་སྔོན་དུ་འཐོར་བར་བྱས་ནས། འདིར་རྒྱལ་པོ་
ལ་གཏམ་བྱ་བ་ཟབ་པ་དང་རྒྱ་ཆེ་བ་གསལ་བར་བྱེད་པ་དབུ་མ་རིན་ཆེན་ཕྲེང་བ་འདི་
ཉིད་འཆད་པར་བྱེད་པ་ལ་བཞི་སྟེ། །མཚན་གྱི་དོན་དང་། །འགྱུར་གྱི་ཕྱག །གཞུང་
གི་དོན། །མཇུག་གི་དོན་ནོ། །དང་པོ་ནི། རྒྱ་གར་སོགས་ཏེ། རྒྱ་གར་འཕགས་པའི་
ཡུལ་ན་སྐད་རིགས་ཆེན་པོ་ལེགས་པར་སྦྱར་བ་དང་། དེ་ལས་ཅུང་ཟད་ཉམས་པ་ཟུར་
ཆག་དང༌། དེ་ལས་ཀྱང་ཆེས་ཉམས་པ་ཡུལ་སྐད་དམ་ཕལ་སྐད་དང་། མཐའ་འཁོབ་
པའམ་བི་ཤ་ཙི་ཤ་ཟའི་སྐད་དང་བཞི་ལས། འདིར་སཾ་སྐྲྀ་ཏ་ལྷའི་སྐད་དུ་རཱ་ཛ་པ་རི་
ཀ་ཐཱ་རཏྣ་མཱ་ལེ། བོད་སྐད་དུ། རཱ་ཛ་རྒྱལ་པོ་ལ་པ་རི་ཀ་ཐཱ་གཏམ་བྱ་བ་རཏྣ་རིན་པོ་
ཆེ་མཱ་ལི་ཕྲེང་བ་ཞེས་བསྒྱུར་རོ། །བོད་སྐད་ནི་སུམ་རྟགས་ལྟ་བུའོ། །འདི་རྒྱལ་པོ་བདེ་
སྤྱོད་ལ་གཙོ་བོར་གདམས་པས་གཏམ་དུ་བྱ་བ་དང༌། དབུ་མ་རིགས་ཚོགས་དྲུག་ལས་
འདིར་ཟབ་པ་དང་རྒྱ་ཆེ་བའི་ཆོས་འདོད་དགུ་སྟོན་པས་རིན་པོ་ཆེའི་ཕྲེང་བའོ། །དབུ་
མ་འཇུག་པ་བཞིན་ནོ། །མཚན་བཏགས་ཚུལ་དང་བཏགས་པའི་དགོས་པ་ནི་གཞན་
ལས་ཤེས་པར་བྱའོ། །གཉིས་པ་ནི། སངས་རྒྱས་སོགས་ནི་སྔོན་གྱི་ལོ་པཎ་རྣམས་
ཀྱིས་བསྟན་བཅོས་བོད་དུ་འགྱུར་བའི་ཚེ་མངའ་བདག་རྒྱལ་པོའི་བཀའ་ལྟར་ཕྱག་་་་
མཛད་པ་ཡིན་ལ། འདི་མདོ་སྡེར་གཏོགས་པ་མཚོན་བྱེད་དམ་ངོས་འཛིན་བྱེད་དོ། །
གསུམ་པ་ལ་གསུམ། བཤད་པ་ལ་འཇུག་པའི་ཡན་ལག བཤད་བྱ་ཉིད་རྣམ་པར་
དགོད་པ། བཤད་པ་ཡོངས་སུ་རྫོགས་པའི་བྱ་བའོ། །དང་པོ་ལ་གཉིས། མཆོད་པར་
རྗོད་པ་དང་། བཤད་པར་དམ་བཅའ་བའོ། །དང་པོ་ནི། ཉེས་པ་སོགས། དེ་ཡང་
སྤངས་བའི་ཁྱད་པར་གང་ཟག་དང་ཕུང་པོ་བདེན་པར་འཛིན་པའི་མ་རིག་པ་དེས་་་་་
བསྐྱེད་པའི་ཆགས་སོགས་དང་། གཉིས་སྣང་འཁྲུལ་བའི་རྣམ་པར་རྟོག་པའི་བག་
ཆགས་དང་བཅས་པ་ཤེས་སྒྲིབ་ཀྱི་ཉེས་པ་ཀུན་ལས་སླར་མི་སྐྱེ་བའི་ཚུལ་གྱིས་རྣམ་
པར་གྲོལ་ཞིང་། རྟོགས་པའི་ཁྱད་པར་ཉན་རང་སོགས་དང་ཐུན་མོང་དང་ཐུན་མིན་
-125 -

ཀྱི་དབུ་མ་རིན་ཆེན་ཕྲེང་བ་རྩ་འགྲེལ། ཁེ་ཎའི་
གྱི་སྟོབས་ལ་སོགས་པའི་ཡོན་ཏན་ཀུན་གྱིས་མཛེས་ཤིང་སྤྱད་པས་ལེགས་པར་བརྒྱན་
པ་པོའོ། ། པོ་ནི་བདག་སྒྲ་སྦྱར་བ་སྟེ་རང་དོན་ཕུན་སུམ་ཚོགས་པའོ། །གཞན་དོན་
ཕུན་ཚོགས་ནི་ཐུགས་རྗེས་ཀུན་ནས་བསླངས་ཏེ་སེམས་ཅན་ཀུན་ཉེས་པའི་རིགས་
མཐའ་དག་ལས་སྐྱོབ་ཅིང་། ལེགས་པའི་ཚོགས་ཐམས་ཅད་ལ་འགོད་པར་མཛད།
པའི་སྒོ་ནས་གནས་སྐབས་དང་མཐར་ཐུག་ཀུན་གྱི་གཉེན་གཅིག་པུ་སྟེ་ཟླ་དང་བྲལ་
བའི་སྟོན་པ་མཆོག་དང་། དོན་གཉིས་ཀྱི་བྱ་བས་མཚོན་ཇི་ལྟ་ཇི་སྙེད་ཀྱི་ཆོས་མ་ལུས་
པ་ཐུགས་སུ་ཆུད་པའི་ཐམས་ཅད་མཁྱེན་པ་ལའོ། །ཚུལ་ཇི་ལྟར་ན་སྒོ་གསུམ་གུས་པ་
དང་བཅས་པའོ། །སུ་ཞིག་གིས་ན་ཀླུ་སྒྲུབ་བདག་གིས་ཕྱག་འཚལ་ལོ། །འདི་སྐད་དུ།
བདག་ནི་སྟོན་པ་གཞན་སྤངས་ནས། །བཅོམ་ལྡན་ཁྱོད་ལ་སྐྱབས་མཆིས་པ། །དེ་
ཅིའི་སླད་དུ་ཞེ་ན་ཁྱོད། །སྐྱོན་མི་མངའ་ལ་ཡོན་ཏན་ལྡན། །ཞེས་འབྱུང་བས། སྟོན་
པ་གཞན་ནི་སེམས་ཅན་ལ་གནོད་པའི་སྦྱོར་བ་དང་མ་བྲལ་བ་སྟེ། འདི་ལྟར་ལྷ་ཆེན་
དྲག་པོ་དབང་ཕྱུག་གིས་གྲོང་ཁྱེར་སུམ་བརྩེགས་བསྲེགས་པ་དང་། ཁྱབ་འཇུག་གིས་
དམག་སྡེ་ཚོགས་བཅོ་བརྒྱད་བཅོམ་པ་དང་། གཅེར་བུ་བས་སྲོག་ཆགས་ཕྲ་མོ་རེག་
པ་ཙམ་གྱིས་འཇིག་པས་ནམ་མཁའ་གང་བར་སྨྲ་ཞིང་། སློབ་མ་གནས་ནས་དབྱུང་
བའི་ཚེ་བསླབ་པ་འབུལ་དུ་འཇུག་པ་དང་། དྲང་སྲོང་ཁ་ཅིག་རྒྱལ་པོ་དཔུང་གི་ཚོགས་
ཡན་ལག་བཞིན་དང་བཅས་པ་དམོད་མེས་བསྲེགས་པ་ལ་སོགས་པ་ལས་མཁྱེན་བརྩེ་
ནུས་པ་ཁྱད་པར་འཕགས་པའོ། །
གཉིས་པ་ནི། རྒྱལ་པོ་སོགས༡། དད་པ་དང་ཆོས་ཀྱི་རྗེས་སུ་འཇུག་པ་གཉིས་ཀྱི་སྣོད་
ཅན་བསྟན་བཅོས་ལ་གཞུག་པའི་ཕྱིར། ཡུལ་མཆོག་ལ་ཕྱག་འཚལ་བའི་བསོད་
ནམས་བསགས་པ་སྔོན་དུ་བཏང་ནས་བྱ་བ་གང་ཞིག་བྱེད་པ་ནི། རྒྱལ་པོ་ཞེས་བོས་
ནས། ཁྱོད་ལ་ཡོངས་སུ་དག་ཅིག་ཐོག་མཐའ་བར་གསུམ་དུ་དགེ་བ་དང་འཁོར་བ་
དང་ངན་སོང་དུ་མི་ལྟུང་བར་འཛིན་པས་མཐའ་གཅིག་ཏུ་དགེ་བའི་ཆོས་དེ་དག་བཤད་
དོ། །ཆོས་ནི་དབྱེ་ན་དགེ་བ་བཅུ་ལ་སོགས་པ་དང་དེ་བཞིན་ཉིད་རྟོགས་པའི་ཤེས་རབ་
-126 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དང་།
དེ་གཉིས་ཀྱི་འབྲས་བུ་ལྷ་མིའི་གོ་འཕང་དང་བྱང་ཆུབ་གསུམ་ཡིན་ལ། སྤྱིར་འཇུག་
བྱ་བཅུ་ཡོད་ཀྱང་འདིར་ནི་རྒྱུ་གཉིས་ལ་ཆོས་ཞེས་བྱ་སྟེ་དེ་གཉིས་འབྲས་བུ་དང་བཅས་
པ་འགྲུབ་པར་བྱ་བའི་ཕྱིར་རོ། །དགོས་པ་ནི་ཆོས་བསྒྲུབ་པར་བྱ་བའི་ཕྱིར་དང་།
དེའང་རྒྱལ་པོ་ལ་ཆེད་དུ་བསྐུལ་ནས་འཆད་པ་ནི་འཕགས་པ་དམ་པ་རྣམས་ཀྱིས་བརྟེན་
པར་བྱ་བའི་དམ་པའི་ཆོས་ཀྱི་སྣོད་དང་ལྡན་པ་ལ་ནི་བཤད་ན་ཆོས་འགྲུབ་པར་འགྱུར
རྒྱལ་པོ་ཁྱོད་ཀྱང་འཁོར་ལོ་བཞི་དང་ལྡན་ཞིང་ཡོན་ཏན་གསུམ་དང་ལྡན་པས་སྣོད་ཡིན་
ཏེ། འདི་སྐད་དུ། གཟུར་གནས་བློ་ལྡན་དོན་གཉེར་བ། །ཉན་པོ་སྣོད་ཅེས་བྱ་བར་བརྗོད།།
ཅེས་གསུངས་པ་དེ་འདྲའི་སྣོད་ཀྱི་ཡོན་ཏན་དང་ལྡན་པ་གང་ཞིག་ལ་འཆད་དོ། །
གཉིས་པ་བཤད་བྱ་རྣམ་པར་དགོད་པ་ལ་བཞི། མངོན་མཐོ་ངེས་ལེགས་རྒྱུ་འབྲས་
སྤྱིར་བསྟན་པ། བླ་མེད་བྱང་ཆུབ་ཀྱི་རྒྱུ་ཚོགས་གཉིས་ལ་བསླབ་པར་གདམས་པ།
རྒྱལ་བའི་སྤྱོད་ཚུལ་ཉེས་པ་མེད་པ་ལ་བསླབ་པར་གདམས་པ། ཐར་བ་མྱུར་དུ་འཐོབ་
པའི་རྒྱུ་བྱང་ཆུབ་སེམས་དཔའ་རབ་ཏུ་བྱུང་བའི་བསླབ་བྱ་རྒྱས་པར་ཉམས་སུ་ལེན་
པར་གདམས་པའོ། །དང་པོ་ལ་གཉིས། མངོན་མཐོ་ངེ་ལེགས་ཀྱི་རྒྱུ་འབྲས་སོ་སོར་
བཤད་པ་དང་། དེ་གཉིས་སྤེལ་མར་བཤད་པའོ། །དང་པོ་ལ་གཉིས། མངོན་མཐོ་
ངེས་ལེགས་ཀྱི་རྒྱུ་འབྲས་སོ་སོར་བཤད་པ་དང་། །དེ་གཉིས་སྤེལ་མར་བཤད་པའོ། །
དང་པོ་ལ་གཉིས། བཤད་པའི་སྐབས་དབྱེ་བ་དང་། བཤད་པ་དངོས་སོ། ། དབུས་
དང་པོ་ལ་བཞི། རྒྱུ་ཚོགས་གཉིས་ཀྱི་གོ་རིམ་དང་། རྒྱུ་འབྲས་བསྡུས་ཏེ་
ངོས་བཟུང་བ་དང་། རྒྱུ་གཉིས་ཀྱི་ཁྱད་པར་དང༌། སྣོད་ལྡན་གྱི་མཚན་ཉིད་བཤད་
པའོ། །དང་པོ་ནི། དང་པོར་སོགས༡། དང་པོར་མངོན་པར་མཐོ་བའི་རྒྱུ། ཆོས་བཅུ་
དྲུག་བཤད་ནས་དེ་ཇི་ལྟ་བ་བཞིན་དུ་བླངས་པའི་ཕྱིས་ནི་ངེས་པར་ལེགས་པ་འབྱུང་
བའི་ལམ་གྱི་དམིགས་པ་སྟོང་པ་ཉིད་ལ་སོགས་པ་བཤད་པར་བྱའོ། ། རྒྱུ་མཚན་གང་
གི་ཕྱིར་མངོན་པར་མཐོ་བའི་སྐྱེ་བ་བརྒྱུད་མར་ཐོབ་ནས་རིམ་གྱིས་ངེས་པར་ལེགས་
པ་འོང་དགོས་པ་ཡིན་ནོ། ། ༢་༡༡་་་་་དག ངོ་
- 127 -

། དབུ་མ་རིན་ཆེན་ཕྲེང་བ་རྩ་འགྲེལ།
མངོན་མཐོའི་སྐྱེ་བ་བརྒྱུད་ལྡན་མ་གཏོགས་ངན་འགྲོའི་རྟེན་ལ་ཐར་བ་འཐོབ་མི་ནུས་
ཐོག་མར་བླངས་བའི་གདམས་པ་དང་རྗེས་སུ་བསྟན་པ་ཐོབ་ནས་
པའི་ཕྱིར་དང་། 
ཉམས་སུ་བླངས་པས་རྒྱུད་སྨིན་པ་ལ་སྟོང་པ་ཉིད་ཟབ་མོའི་དོན་བཤད་པར་བྱ་བ་ཡིན་
གྱི་གཞན་དུ་མིན་ཏེ་སྟོང་པ་ཉིད་ཀྱི་དོན་ལོག་པར་བཟུང་ནས་ལས་འབྲས་ལ་སྐུར་བ་
འདེབས་པ་དང་། སྟོང་པ་ཉིད་སྤངས་པས་ངན་སོང་དུ་འགྲོ་བའི་ཕྱིར་ཏེ། འོག་ཏུ།
སྤོང་བའི་མ་རུངས་བདག་ཉིད་ཅན། །མནར་མེད་པར་ནི་སྤྱིའུ་ཚུགས་འགྲོ། །ཞེས་
གལ་ཏེ་སྟོང་ཉིད་སྟོན་དགོས་ན་ལས་འབྲས་ལ་མི་གནོད་པར་ལས་
གསུངས་སོ། །
འབྲས་དང་སྦྱར་ནས་འཆད་དགོས་སོ། །གཉིས་པ་ནི། དེ་ལ་སོགས༡། དེ་ལ་མངོན་
པར་མཐོ་བ་ཞེས་བྱ་བ་ནི་ལྷ་དང་མིའི་རྒྱུད་ཀྱིས་བསྡུས་པའི་བདེ་བ་དང་བཏང་སྙོམས་
གཅིག་ཏུ་ངེས་པར་ལེགས་པ་ཞེས་བྱ་བ་ནི་བདག་མེད་རྟོགས་
ཅི་རིགས་པ་ལ་བྱ་སྟེ། 
པའི་ཤེས་རབ་ཀྱིས་སྡུག་ཀུན་མ་ལུས་པ་སྤངས་པའི་བྲལ་འབྲས་ཐར་བ་ཡིན་པར་འདོད་
། །མཐོ་རིས་
སྤོང་བ་ལ་སླར་མི་ལྡོག་པའི་མཚན་ཉིད་ཅན་གྱི་བྲལ་བ་ཡིན་པའི་ཕྱིར་རོ
དེ། 
དང་ཐར་བའི་འབྲས་བུ་གཉིས་པོ་དེ་ཡི་རྒྱུ་སྒྲུབ་པ་མང་ཡང་རེ་ཞིག་མདོར་བསྡུས་ཏེ་
། རྒྱུའི་རྣམ་གྲངས་མང་ཡང་
བཤད་ན་འབྲས་བུའི་གྲངས་ངེས་བཤད་མ་ཐག་པ་དང་
རྒྱུའི་གཙོ་བོ་གཉིས་སུ་མདོར་བསྡུས་ན་དཀོན་མཆོག་དང་བདེན་པ་ལས་འབྲས་ལ་
། ཆོས་ཐམས་ཅད་ཀྱི་གནས་ལུགས་
སོགས་པ་ལ་དང་འདོད་ཡིད་ཆེས་ཀྱི་དད་པ་དང་
སྟོང་པ་ཉིད་རྟོགས་པའི་ཤེས་རབ་བོ། །གསུམ་པ་ནི། དད་ཅན་སོགས། དད་པའི་
ཞེས་པ་ལྟར་དད་པ་ནི་ཆོས་ཀུན་གྱི་རྩ་བའམ་སྒོ་འབྱེད་པ་
རྩ་བ་རབ་བརྟན་ཞིང་། །
རྒྱུ་དད་པ་ཅན་ཡིན་པ་ཉིད་ཀྱི་ཕྱིར་མངོན་མཐོའི་རྒྱུ་དགེ་བ་བཅུ་དང་སྐྱབས་
ཡིན་པས། 
། དགེ་བ་ལ་འབྲལ་མི་
སུ་འགྲོ་བའི་ཆོས་སོགས་ལ་སྙིང་ནས་རྟེན་པར་བྱེད་པ་ཡིན་ཏེ
། ཟབ་མོ་སྟོང་པ་
ཕོད་པའི་བརྩོན་པ་ཅན་ནི་དད་པའི་འབྲས་རྟགས་ཡིན་པའི་ཕྱིར
ཉིད་རྟོགས་རུང་གི་རྒྱུ་ཤེས་རབ་དང་ལྡན་པའི་ཕྱིར་གནས་ལུགས་ཀྱི་དོན་ཡང་དག་
ཕྱིན་ཅི་མ་ལོག་པའི་གནས་ལུགས་ལ་ཡིད་ཆེས་ཀྱིས་མྱོང་བ་
པ་རིག་པར་བྱེད་དོ། །
-128 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཐོབ་པ་ནི་ཤེས་རབ་ཀྱི་འབྲས་རྟགས་ཡིན་ནོ། ། རྒྱུ་འདི་གཉིས་ལས་ཀྱང་གཙོ་བོ་ནི་
ཤེས་རབ་སྟེ་སྲིད་པའི་རྒྱུར་མི་རྨོངས་ཤིང་ལས་ཉོན་གྱི་འཆིང་བ་ལས་གྲོལ་བར་བྱེད་
དོ། ། སྡུད་པར། ཤེས་རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས། །ཁམས་
གསུམ་མ་ལུས་པ་ལས་ཡང་དག་འདའ་བར་འགྱུར། ། ཞེས་གསུངས་སོ། །དད་པ་མེད་
ན་ཐོས་སོགས་ཀྱི་ཤེས་རབ་མི་འབྱུང་བས་ཤེས་རབ་དེ་ཡི་སྔོན་འགྲོ་ནི་ལས་འབྲས་
སོགས་ལ་ཡིད་ཆེས་ཀྱི་དད་པ་ཡིན་ཏེ། དེ་སྔོན་དུ་མ་སོང་བར་ཤེས་རབ་ཀྱིས་ཉོན་
མོངས་འཇོམས་མི་ནུས་ཤིང་རང་བྱུང་རྣམས་ཀྱི་དོན་དམ་དེ། དད་པ་ཉིད་ཀྱིས་རྟོགས་
བྱ་ཡིན། །ཞེས་དང་། དོན་དམ་པ་ནི་དད་པས་རྟོགས་པར་བྱ་བ་ཡིན་ནོ། །ཞེས་
གསུངས་པས་དད་པ་བརྒྱུད་ནས་ཐར་བའི་རྒྱུ་དང་ཤེས་རབ་ནི་དངོས་རྒྱུ་ཞེས་བྱའོ། །
བཞི་བ་ནི། འདུན་དང་སོགས་༡། འོ་ན་ཆོས་ཀྱི་སྣོད་དུ་རུང་བའི་དད་པ་ཅན་ཡང་གང་
ཞིག་ཡིན་ལ་ཤེས་རབ་ཅན་ཡང་གང་ཞིག་ཡིན་ཞེ་ན། འདི་ལྟར། ཤ་དང་པགས་པ་
སོགས་ལ་ཆགས་པས་སྲོག་གཅོད་པ་ལ་སོགས་པར་ཞུགས་ནས་ཆོས་འདོར་བ་ནི་འདོད་
ཆགས་སམ་འདུན་པས་ཆོས་ལས་འདའ་བ་དང་། ཀུན་ནས་མནར་སེམས་པ་སོགས་
ཀྱིས་སྲོག་གཅོད་པ་ལྟ་བུ་ནི་ཞེ་སྡང་གིས་ཆོས་ལས་འདའ་བ་དང་། རྒྱལ་པོའི་ཆད་པ་
སོགས་ཀྱིས་འཇིགས་ནས་ཆོས་འདོར་བ་ནི་འཇིགས་པས་ཆོས་ལས་འདའ་བ་དང་།
ཕ་མ་ལ་སོགས་ཀྱི་ཆེད་དུ་སྲོག་གཅོད་པ་ལྟ་བུ་ཉེས་མེད་དུ་བཟུང་ནས་ཆོས་འདོར་བ་
ནི་རྨོངས་པས་ཆོས་ལས་འདའ་བ་ཡིན་ལ། གདུལ་བྱ་གང་ཞིག་དེ་ལྟར་འགྲོ་བ་བཞིས་
ཆོས་ལས་འདའ་བ་ལས་ལོག་ནས་འདུན་སྡང་འཇིགས་རྨོངས་བཞིས་ཆོས་ལས་མི་
འདའ་ཞིང་། ལས་འབྲས་སོགས་ལ་ཡིད་ཆེས་པ་ནི་དད་པ་ཅན་ཞེས་བྱ་ལ། དེ་ཉིད་
རིམ་གྱིས་ཐར་བར་དཀྲིར་རུང་བའི་ཕྱིར་ངེས་པར་ལེགས་པའི་སྣོད་མཆོག་ཏུ་གྱུར་བ་
ཡིན་ནོ། །མི་འདའ་བའི་ཚེ་ཟས་ནོར་འདོད་པའི་སྐྱབས་འགྲོ་བྱེད་པ་ལྟ་བུ་འགྲོ་བ་
བཞི་དང་མ་བྲལ་ཡང་དད་པ་ཅན་ཞེས་བྱར་རུང་བར་ཡང་བཤད་དོ། །གང་ཟག་གང་
ཞིག་རྟེན་རང་གི་ལུས་ངག་ཡིད་ཀྱི་ལས་དགེ་མི་དགེ་ལུང་མ་བསྟན་ཐམས་ཅད་ལེགས་
- 129

༢༡ དབུ་མ་རིན་ཆེན་ཕྲེང་བ་རྩ་འགྲེལ།
པར་ཡོངས་སུ་བརྟགས་ཏེ་དཔྱད་ནས། མི་དགེ་བ་དང་ལུང་མ་བསྟན་རྣམས་སྤངས་
ནས་དགེ་བ་བྱེད་པ་དེ་བླ་ན་མེད་པའི་བྱང་ཆུབ་ཏུ་ཡོངས་སུ་བསྔོས་ནས་སེམས་ཅན་
བདག་དང་གཞན་གཉིས་ཀ་ལ་འདི་ཕྱིར་ཕན་པ་ཡིན་ལ་དེ་ཤེས་
གྱི་དོན་སྒྲུབ་པ་ནི། 
། །དེ་ལ་
ནས་བླང་དོར་ལ་རྟག་པར་རྒྱུན་དུ་འཇུག་པར་བྱེད་པ་ནི་མཁས་པ་ཞེས་བྱའོ
མཁས་པ་ཞེས་བྱ་བའི་རྒྱུ་མཚན་ནི་བླང་དོར་ལ་ལོག་པར་ཞུགས་པའི་གནས་ལྔ་རིག་
པ་ཡང་མཁས་པ་ཞེས་མི་བྱའོ། ། ་་་་་་་་་་་་་ ་ ་་་
མདོར་ན་སྐྱེས་བུ་གསུམ་གྱི་ལམ་གྱི་རིམ་པ་ལེགས་པར་ཤེས་ནས་ཚུལ་བཞིན་དུ་ཉམས་
སུ་ལེན་པ་ནི་དད་པ་ཅན་དང་ཤེས་རབ་ཅན་ཞེས་རྗོད་དོ། །གཉིས་པ་བཤད་པ་དངོས་
ལ་གཉིས། མངོན་མཐོའི་རྒྱུ་འབྲས་བཤད་པ་དང་། ངེས་ལེགས་ཀྱི་རྒྱུ་འབྲས་བཤད་
པའོ། །དང་པོ་ལ་གཉིས། རྒྱས་པར་བཤད་པ་དང་། དོན་བསྡུ་བའོ། །དང་པོ་ལ་
གསུམ། མངོན་མཐོའི་ཆོས་དང་། ཇི་ལྟར་ཉམས་སུ་བླང་བའི་ཚུལ་དང་། ཉམས་སུ་
བླངས་པའི་འབྲས་བུའོ། །དང་པོ་ལ་བཞི། མངོན་མཐོའི་ཆོས་བཅུ་དྲུག་བཤད་པ།
གཞན་ལ་དེ་དག་མེད་པར་བསྟན་པ། ཆོས་དེ་དག་ལ་ལོག་པར་ཞུགས་པའི་འབྲས་
བུ། དགེ་མི་དགེའི་རྒྱུ་འབྲས་སོ་སོར་བཤད་པའོ། །དང་པོ་ལ་གསུམ། གང་ལས་
ལྡོག་པའི་ཆོས་བཅུ་གསུམ། འཇུག་པའི་ཆོས་གསུམ། དོན་བསྡུ་བའོ། །དང་པོ་ལ་
གཉིས། མི་དགེ་བ་བཅུ་ལས་ལྡོག་པ་དང་། ཁ་ན་མ་ཐོ་བ་གཞན་ལས་ལྡོག་པའོ། །
གསོད་སེམས་ཀྱིས་སྲོག་ཆགས་མིའི་རིགས་གསོད་
དང་པོ་ནི། མི་གསོད་སོགས་༢། 
པ་དང་གཞན་གྱིས་བདག་ཏུ་བཟུང་བའི་རྫས་རྐུ་བ་སྤོང་བ་དང༌། གཞན་གྱིས་བདག་
པའི་ཆུང་མ་སྤོང་བ་གསུམ་ནི་ལུས་ཀྱི་མི་དགེ་བ་ལས་ལྡོག་པ་དང་། ལོག་པ་སྟེ་མི་
བདེན་པ་འདུ་ཤེས་བསྒྱུར་ནས་སྨྲ་བ་དང་གཞན་འབྱེད་པའི་ཚིག་སྨྲ་བ་ཕྲ་མ་དང་། །
གཞན་གྱི་ཞེ་གཅོད་པའི་ཚིག་བརླིང་པའམ་རྩུབ་པ་ཉིད་སྨྲ་བ་དང༌། མ་འབྲེལ་བ་བྱུང་
རྒྱལ་དུ་སྨྲ་བའི་ཚིག་ངག་ཀྱལ་རྣམས་ཡང་དག་པར་སྡོམ་པ་ནི་ངག་གི་ལས་མི་དགེ་བ་
གཞན་གྱི་ནོར་ལ་ཆགས་ནས་བདག་གིས་ཐོབ་ན་སྙམ་པའི་བརྣབ་
ལས་ལྡོག་པ་དང་། 
-130 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
སེམས་དང་། གཞན་ལ་ཀུན་ནས་མནར་སེམས་པའི་གནོད་སེམས་དང་ལས་འབྲས་
ལ་སྐུར་བ་འདེབས་པའི་མེད་པ་བ་ནི། མུ་སྟེགས་པ་ཉིད་ཀྱི་ལྟ་བ་ངན་པ་སྟེ་ཡིད་ཀྱི་
མི་དགེ་བ་གསུམ་དང་བཅས་པ་ཡོངས་སུ་སྤོང་བའོ། །ལས་ལམ་དམ་པ་འདི་དག་ནི་
ལས་ཀྱི་ལམ་དཀར་པོ་དགེ་བ་བཅུ་ཞེས་བྱ་སྟེ་རང་འབྲས་རྣམ་སྨིན་ཡིད་དུ་འོང་བ་
འབྱིན་བྱེད་ཡིན་པའི་ཕྱིར་རོ། ། བྱེད་ན་དུ་བ་
ཁྱད་པར་ཅན་ནི་སྲོག་སྦྱིན་པ་ལ་སོགས་པ་ཡིན་ནོ། ། དེ་དག་ལས་བཟློག་པ་དག་ནི་
ནག་པོ་མི་དགེ་བའི་ལས་ཡིན་ཏེ་རྣམ་སྨིན་ཡིད་མི་འོང་བས་སོ། །འདི་དག་གི་གཞི་
བསམ་སྦྱོར་བ་ལ་སོགས་པའི་རྣམ་བཞག་ནི་གཞན་ལས་ཤེས་པར་བྱའོ། །གཉིས་པ་
ནི། ཆང་སོགས་རྐང་པ་ཕྱེད་༢། དེ་ཁོ་ནར་ཟད་དམ་སྙམ་ན། ཁྱིམ་པ་དང་རབ་བྱུང་
གང་ཡིན་ཡང་ལུས་སེམས་རང་དབང་མེད་པར་བྱེད་པའི་མྱོས་འགྱུར་ཆང་མི་འཐུང་བ་
དང༌། ཁྱིམ་བདག་དྲག་ཤུལ་ཅན་གྱིས་ཞུས་པར། ཆང་སྤངས་པའི་ཕན་ཡོན། ར་རོ་
བ་མེད་པ་དང༌། མྱོས་པ་མེད་པ་འཁྲུལ་བ་མེད་པ་ཚིག་མི་འཆལ་བ་མི་ཁེངས་པ་མི་
རྒོད་པ་མི་གཡེང་བ་དྲན་པ་ཉེ་བར་གནས་པ། ཤེས་བཞིན་དང་ལྡན་པའོ། །ཞེས་སོ།།
འཐུང་བའི་ཉེས་དམིགས་ནི་དེ་ལས་ལྡོག་པའོ། །ཁྱིམ་པ་རྣམས་བྲེ་སྲང་ལ་སོགས་པའི་
བྱ་བ་ལ་གཡོ་སྒྱུ་བྱེད་པ་དང་། རབ་ཏུ་བྱུང་བ་རྣམས་ལོག་འཚོ་ལྔ་སྤངས་པས་འཚོ་བ་
བཟང་པོ་བརྟེན་པ་དང་། ལུས་ཀྱིས་རྡོ་དབྱུག་སོགས་དང་ངག་གིས་གཤེ་བ་ལ་སོགས་
པས་ཐོ་འཚམ་པའི་རྣམ་པར་མི་འཚེ་བ་དང་གསུམ་ནི་གང་ལས་ལྡོག་པའི་ཆོས་སོ། །
གཉིས་པ་འཇུག་པའི་ཆོས་ནི། གུས་སྦྱིན་སོགས་རྐང་པ་ཕྱེད་གཉིས། གཞན་དམན་
པ་རྣམས་ལ་དངོས་རྫས་སོགས་གུས་པས་སྦྱིན་པ་དང་། མཁན་སློབ་དང་ཡོན་ཏན་
གྱིས་ལྷག་པ་གཞན་ཡང་མཆོད་པ་ནི་མཆོད་འོས་མཆོད་པ་སྟེ། ཡུལ་རྣམས་ལ་གུས་
པས་རང་གི་ལག་གིས་དབུལ་བ་ལ་སོགས་པ་དང་། ལུས་ངག་ཡིད་ཀྱི་བྱམས་པས་
མཚོན་པའི་ཚད་མེད་པ་བཞི་སྟེ་འཇུག་པའི་ཆོས་མདོར་བསྡུས་པའོ། །འདིར་སྦྱིན་པ་
ལ་ཡང་ལུས་སྦྱིན་པར་བློ་སྦྱོང་བ་དང་ཆོས་དང་ཟང་ཟིང་མི་འཇིགས་པའི་སྦྱིན་པ་རྣམས་

དབུ་མ་རིན་ཆེན་ཕྲེང་བ་རྩ་འགྲེལ། འཚོ་
ཀྱང་ཡོད་དོ། །གསུམ་པ་དོན་བསྡུ་བ་ནི། མདོར་ན་སོགས་རྐང་པ་༡། མདོར་བསྡུ་ན་
མངོན་མཐོའི་རྒྱུ་ཆོས་བཅུ་དྲུག་པོ་ནི་དེ་ཡིན་ནོ། །གཉིས་པ་གཞན་ལ་ཆོས་དེ་དག་མེད་
པར་བསྟན་པ་ལ་གསུམ། ལམ་ལོག་པར་ཞུགས་པས་རང་གཞན་ལ་གནོད་པ། གོལ་
བར་འགྲོ་བའི་གང་ཟག གོལ་བར་ཞུགས་པའི་ཉེས་དམིགས་སོ། །དང་པོ་ནི། ལུས་
དཀའ་ཐུབ་བརྟེན་པ་ལ་སོགས་པ་ལམ་དུ་འདོད་པ་མིན་ནམ་ཞེ་ན།
གདུང་སོགས་༡། 
ཟས་གཅོད་པ་དང་མེ་ལྔ་བརྟེན་པ་ལ་སོགས་པས་ལུས་གདུང་བར་བྱེད་པའི་ལམ་རྣམས་
ནི་ལུས་ལ་སྡུག་བསྔལ་སྐྱེད་པ་འབའ་ཞིག་ལས། ཐར་བའི་རྒྱུ་ལྟ་ཞོག་སྟེ་མངོན་མཐོ་
འགྲུབ་པའི་རྒྱུའི་ཆོས་ཀྱང་ཡོད་མེད་དེ་རྒྱུ་མཚན་འདི་ལྟར་ལམ་དེ་ཡིས་ནི། སྐྱེ་བོ་
གཞན་ལ་གནོད་པ་གཞི་དང་བཅས་པ་ལས་ལྡོག་པའི་སྒོ་ནས་ཅུང་ཟད་ཀྱང་སྤོང་བ་
མེད་ཅིང་། དེར་མ་ཟད་གཞན་ལ་དངོས་བརྒྱུད་ནས་ཕན་འདོགས་པ་ཡང་ཡོད་པ་མ་
ཡིན་ཏེ། རང་ཉིད་ངན་འགྲོའི་རྒྱུ་ལ་ཞུགས་པ་ལ་དེ་འདྲའི་ནུས་པ་མེད་པའི་ཕྱིར་རོ། །
གཉིས་པ་ནི། སྦྱིན་དང་སོགས་༡། གོང་དུ་བསྟན་པའི་ཆོས་བཅུ་དྲུག་པོ་འདིར་ཆོས་
གསུམ་དུ་བསྡུ་བ་ཡིན་ཏེ་གང་ཞེ་ན། ལོངས་སྤྱོད་ལ་ཆགས་པས་བྱང་ཆུབ་ཀྱི་སེམས་
མི་སྐྱེ་ཞིང་ཚུལ་ཁྲིམས་འཆལ་བར་འགྱུར་བས་བདོག་པའི་དངོས་པོ་བསམ་སྦྱོར་དག་
ཡོན་ཏན་ཀུན་གྱི་གཞི་རྟེན་ཉེས་སྤྱོད་ལས་ལྡོག་པའི་སྤོང་བདུན་
པས་སྦྱིན་པ་དང་། 
གྱི་ཚུལ་ཁྲིམས་དང་ཁྲོ་བས་དགེ་རྩ་འཇོམས་ཤིང་སེམས་ཅན་དང་འགལ་བའི་ཕྱིར་
མདོ་ལས། ཁྲོ་བ་སྤོངས་ཤིག་ཕྱིར་མི་ལྡོག་པའི་གཉའ་བོར་འགྱུར་རོ་ཞེས་པའི་བཟོད་
པ་གསུམ་ནི་ཆོས་གསལ་བའམ་ཡོངས་སུ་གྲགས་པ་སྟེ། གསུམ་པོས་མཚོན་པའི་
བསྒྲུབ་བྱ་དམ་པའི་ཆོས་རྒྱལ་བ་ཀུན་གྱི་ལམ་པོ་ཆེ་ནོར་བ་མེད་པ་དེ་ལ་མུ་སྟེགས་ཅན་
། ངམ་གྲོག་སོགས་
སོགས་རྨོངས་པ་གང་དག་མ་གུས་ཤིང་དོར་ནས་ལུས་གདུང་བ་ནི
ལམ་ངན་པ་ནས་འགྲོ་བའི་དུད་འགྲོ་དེའི་རྗེས་སུ་དུད་འགྲོ་གཞན་རྣམས་ཀྱང་འགྲོ་
བ་གོལ་བའི་གནག་གི་ལམ་ལྟ་བུའི། ལམ་གོལ་ཞིང་ནོར་བ་དག་ནས་འགྲོ་བ་གནག་
ལྟར་རྨོངས་པ་དེ་དག་ནི་རང་དང་དེའི་རྗེས་འཇུག་རྣམས་ཀྱང་བསླུ་ཞིང་ཆུད་ཟ་བར་
• 132

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
འགྱུར་རོ། །གསུམ་པ་ནི། འཁོར་བའི་སོགས་༡། མུ་སྟེགས་ཅན་སོགས་ཆོས་ལས་
ལོག་པར་གོལ་བ་རྣམས་ནི་འབྲོག་དགོན་པར་ཚང་ཚིང་སྟུག་པོ་བགྲོད་དཀའ་བ་རྣམས་
སུ་དུད་འགྲོ་གོལ་བ་འཇུག་པ་ལྟར། སྲིད་པ་འཁོར་བའི་འབྲོག་དགོན་པ་ནི་ངན་སོང་
གསུམ་སོགས་ཀྱི་སྡུག་བསྔལ་མི་བཟད་པ་མཐའ་ཡས་པས་གང་ཞིང་། འཇིག་ཚོགས་
ཕུང་པོ་ལ་བདག་ཏུ་ལྟ་བ་ལ་སོགས་པ་ལྟ་བ་ངན་པའི་ནགས་འཐིབ་པོར་ལྷུང་ནས།
ཐར་བའི་ལམ་བལྟ་བའི་སྐབས་དང་བྲལ་བའི་སྐྱེ་བོ་ཕྱིན་ཅི་ལོག་པའི་ཉེས་པ་སྣ་ཚོགས་
ཀྱི་རྩྭ་ཤིང་ཚང་ཚིང་ཅན་གྱི་ནང་དུ་འཁྱམས་ལ། ཆགས་སོགས་ཉོན་མོངས་པ་སྦྲུལ་
གདུག་པ་རྣམས་ཀྱིས་དམ་དུ་འཁྱུད་དེ་དཀྲིས་ནས་ཟ་བའི་ལུས་སྡུག་བསྔལ་བ་འདི་
ནི་འཁོར་བའི་གནས་དེར་ཤིན་ཏུ་ཡུན་རིང་པོར་འཇུག་ནས་འདུག་དགོས་པར་འགྱུར་
རོ། །དེས་ན་བདག་ལེགས་སུ་འདོད་པ་རྣམས་ཀྱིས་དམ་པའི་མགོན་ལ་བརྟེན་ནས་
ལམ་གྱི་གཟུགས་བརྙན་དོར་སྟེ་ཡང་དག་པའི་ལམ་ལ་བརྟེན་པར་བྱའོ། །གསུམ་པ་
ཆོས་དེ་དག་ལ་ལོག་པར་ཞུགས་པའི་འབྲས་བུ་ལ་གསུམ། མི་དགེ་བ་རྒྱུ་མཐུན་གྱི་
འབྲས་བུ་དང་། རྣམ་སྨིན་གྱི་འབྲས་བུ་དང་། དགེ་བའི་ལས་ཀྱི་འབྲས་བུ་དེ་ལས་
ལྡོག་པའོ། །དང་པོ་ནི། གསོད་པ་སོགས་ཚིགས་བཅད་ཕྱེད་ལྔ། མི་དགེ་བའི་འབྲས་
བུ་ཇི་ལྟ་བུ་ཞེ་ན། གསོད་པ་ཡིས་ནི་སྐྱེ་བ་གཞན་ལ་རྒྱུ་མཐུན་གྱི་འབྲས་བུ་ཚེ་ཐུང་བ་
ལ་སོགས་པ་མྱོང་བར་འགྱུར་ལ། མཚོན་སོགས་ཀྱིས་གཞན་ལ་རྣམ་པར་འཚེ་བས་
ནི་ཕྱི་མའི་ལུས་ལ་གནོད་པ་མང་བ་དང་།བརྐུ་བ་ཡིས་འབྲས་བུ་ནི་ཚེ་རབས་སུ་ལོངས་
སྤྱོད་ཀྱིས་ཕོངས་ཤིང་མི་བརྟན་པ་དང་གཞན་དང་ཐུན་མོང་བར་འགྱུར་བ་ལ་སོགས་
པ་དང་། བྱི་བོ་བྱེད་པས་ནི་ཆུང་མ་ངན་པའམ་རང་གི་དབང་བྱར་མེད་པའི་དགྲ་དང་
བཅས་པ་དང་། རྫུན་དུ་སྨྲ་བས་རང་ལ་མ་ཉེས་ཁ་ཡོག་གི་སྐུར་བ་མང་བ་སྟེ། ཕྲ་མ་
ཡིས་ནི་རང་གི་མཛའ་བཤེས་དང་རང་གིས་སམ་གཞན་གྱིས་དབྱེ་བར་འགྱུར་རོ། །
ཚིག་རྩུབ་མོ་སྨྲས་པ་ཉིད་ཀྱིས་གཏམ་མི་སྙན་པ་ཁོ་ན་ཐོས་པ་དང་། སྔ་ཕྱི་མ་འབྲེལ་
བ་བྱུང་རྒྱལ་དུ་སྨྲས་པ་ཡིས་ནི་རང་གི་ཚིག་མི་བཙུན་ཞིང་། ཚད་མར་གཟུང་བར་མི་
- 133 -

དབུ་མ་རིན་ཆེན་ཕྲེང་བ་རྩ་འགྲེལ། །
འོས་ལ་མ་ངེས་པའི་སྤོབས་པ་ཅན་དུ་འགྱུར་བ་དང་། བརྣབ་སེམས་ཀྱིས་འདོད་པའི་
དངོས་པོ་ཡིད་ལ་རེ་བ་རྣམས་འཇོམས་ཤིང་མི་འཐོབ་པ་དང་། གནོད་སེམས་ཀྱིས་
རང་ལ་འཇིགས་པ་སྣ་ཚོགས་སྦྱིན་པར་བྱེད་པ་མདོ་ལས་གསུངས་སོ། །ལོག་པར་ལྟ་
བས་ཕྱི་མ་ལ་ཆད་པ་དང་ཕྱིན་ཅི་ལོག་བཞི་སོགས་ལྟ་བ་ངན་པ་དང་གཡོ་སྒྱུ་མང་བ་
བག་མེད་ཀྱིས་ཆང་འཐུང་བ་ཡིས་ནི་བློ་འཁྲུལ་ཏེ་
ལ་སོགས་པ་ཐོབ་པ་ཉིད་དང་། 
ཤེས་པ་རང་བཞིན་དུ་མི་གནས་པར་སྨྱོན་པ་ལྟར་འགྱུར་རོ། །མ་བྱིན་ལེན་པའམ་སེར་
སྣས་སྦྱིན་པ་མ་བཏང་བ་དང་གུས་པར་མ་བྱིན་པས་ནི་དབུལ་བ་ཉིད་དུ་འགྱུར་རོ
ལོག་པར་འཚོ་བས་ནི་གཞན་གྱིས་བསླུ་བ་ཉིད་དུ་འགྱུར་བ་སྟེ་གཡོ་སྒྱུའི་སྤྱོད་འབྲས་
ཡིན་པའི་ཕྱིར་རོ། །རིགས་སོགས་ཀྱིས་སེམས་ཁེངས་པ་ཡིས་ནི་ཚེ་རབས་ཀུན་ཏུ་
གཞན་གྱི་ཕུན་ཚོགས་ལ་མི་བཟོད་པའི་ཕྲག་དོག་
རིགས་ངན་པ་ཉིད་དུ་འགྱུར་ཞིང་། 
། །ཁོང་
གིས་ནི་བག་ཆུང་བའམ་གཟི་བརྗིད་ཆུང་བ་ཉིད་དེ་དཔལ་མེད་པར་འགྱུར་རོ
། ང་རྒྱལ་
ཁྲོ་བས་མདོག་མི་སྡུག་པ་ལ་སོགས་པའི་ཁ་དོག་ངན་པ་ཉིད་དུ་འགྱུར་ཞིང་
གྱིས་བླང་དོར་ཤེས་པའི་མཁས་པ་ལ་མི་བསྟེན་ཞིང་མི་འདྲི་བས་བླུན་པ་ཉིད་དེ་དོར་
མི་ཤེས་པའི་རྨོངས་པ་ཉིད་དུ་འགྱུར་རོ། །
འདི་ལ་འཆད་ཚུལ་ཁ་ཅིག་ལས་ཚེ་ཐུང་བ་སོགས་མྱོང་བ་རྒྱུ་མཐུན་དང་གསོད་སེམས་
མང་བ་སོགས་བྱེད་པ་རྒྱུ་མཐུན་དང་གཉིས་སུ་བྱས་ལ། བདག་འབྲས་ཕྱི་རོལ་ཡུལ་
ལ་སྨིན་པ་སོགས་རྒྱས་པར་གཞན་ནས་ཤེས་པར་བྱའོ། །གཉིས་པ་ནི། ལམ་ཉིད་
སོགས་རྐང་པ་གཉིས། མི་དགེ་བ་དེ་དག་གི་འབྲས་བུ་རྒྱུ་མཐུན་པ་ཙམ་དུ་ཟད་དམ་
མི་དགེ་བའི་ལས་ཀྱི་ལམ་ཉིད་ལ་ནི་འབྲས་བུ་འདི་དག་ཀུན་གྱི་དང་
ཞེ་ན་མ་ཡིན་ཏེ། 
པོར་རྣམ་སྨིན་གྱི་འབྲས་བུ་དམྱལ་བ་དང་ཡི་དྭགས་དང་དུད་འགྲོས་བསྡུས་པའི་ངན་
འགྲོར་འགྲོའོ། །བྱང་ཆུབ་སེམས་འགྲེལ་ལས། སེམས་དམྱལ་དུད་འགྲོ་ཡི་དྭགས་སུ། །
སྡུག་བསྔལ་རྣམ་པ་དུ་མའི་དངོས། ། སེམས་ཅན་རྣམས་ཀྱིས་མྱོང་བ་གང་། །དེ་ནི་
སེམས་ཅན་གནོད་ལས་བྱུང་། །ཞེས་སོ། །མདོ་སྡེ་ས་བཅུ་བར་ཆེན་པོས་དམྱལ་བ་
- 134

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དང་འབྲིང་གིས་དུད་འགྲོ་དང་ཆུང་དུས་ཡི་དྭགས་སུ་སྐྱེ་བར་བཤད་པ་ནི། དུད་འགྲོ་
ལས་ཡི་དྭགས་ཤེས་པ་གསལ་བས་ཐར་སླ་བར་དགོངས་སོ་གསུངས། གསུམ་པ་ནི།
མི་དགེ་སོགས།། མི་དགེ་བ་ཞེས་བྱ་བ་དེ་དག་གི་རྣམ་སྨིན་སྔར་བསྒྲགས་པ་གང་ཡིན་
པ་དེ་ལས་གཞན་དགེ་བའི་ལས་ལམ་དག་ནི་ཐམས་ཅད་ལ་འབྲས་བུ་དེ་ནི་བཟློག་སྟེ་
འབྱུང་ལ། དེ་ཡང་རྒྱུ་མཐུན་པ་དང་བདག་པོའི་འབྲས་བུ་ཡང་དེ་ལས་ལྡོག་པ་རྣམས་
དང་རྣམ་སྨིན་མཐོ་རིས་འགྲོ་བ་སོགས་ཤེས་དགོས་ཤིང་། མདོར་ན་ལས་མྱུར་བ་དང་
འཕེལ་ཆེ་བ་དང་། མ་བྱས་པ་དང་མི་འཕྲད་པ་དང་བྱས་པ་ཆུད་མི་ཟ་བ་ལ་སོགས་
པའི་སྒོ་ནས་ཡིད་ལ་བྱེད་དོ། །བཞི་བ་དགེ་མི་དགེའི་འབྲས་བུ་སོ་སོར་བཤད་པ་ནི།
ཆགས་དང་སོགས༢། འདོད་ཆགས་དང་ཞེ་སྡང་དང་གཏི་མུག་དང་སྟེ། དང་སྒྲ་ཕྱི་མ་
འདིས་དུག་གསུམ་ངོ་བོ་ཉིད་ཀྱི་མི་དགེ་བ་ཡིན་པར་མ་ཟད་དེས་བསྐྱེད་པའི་ལས་ཀྱང་
མི་དགེ་བར་འགྱུར་བར་སྡུད་དོ། །དེས་བསྐྱེད་པའི་ལུས་ངག་གི་ལས་ནི་མི་དགེ་བའོ། །
འདི་འཁོར་བ་དོན་དམ་པའི་མི་དགེ་བ་ཡིན་པ་དེའི་རྒྱུར་འགྱུར་བ་ལ་དགོངས་ཏེ། །
འཁོར་བ་རང་བཞིན་གྱིས་མྱ་ངན་ལས་འདས་པ་དོན་དམ་པའི་དགེ་བར་བཤད་པས་
སོ། །མ་ཆགས་པ་དང་ཞེ་སྡང་མེད་པ་དང་གཏི་མུག་མེད་པའི་དགེ་བའི་རྩ་བ་ངོ་བོ་
ཉིད་ཀྱི་དགེ་བར་འགྱུར་བར་མ་ཟད། དེས་བསྐྱེད་པའི་ལུས་ངག་གི་ལས་རྣམས་ཀྱང་
ནི་དགེ་བ་ཡིན་པར་ཤེས་སོ། ། སྒོ་གསུམ་དང་དུག་གསུམ་གྱི་ལས་མི་དགེ་བ་ལས་ནི་
བདེ་འགྲོ་དང་ངན་འགྲོའི་སྡུག་བསྔལ་ཀུན་འབྱུང་ལ། དེ་བཞིན་དུ་རྣམ་སྨིན་གྱི་འབྲས་
བུ་ངན་འགྲོ་ཐམས་ཅད་འབྱུང་བ་ཉིད་དོ། །དུག་གསུམ་གྱི་ལས་ནི་འདི་ལྟ་བུ་སྟེ། སྔོན་
ཉ་བ་གཉིས་ཆུའི་སྲིན་པོ་མི་གཟུགས་སུ་སྤྲུལ་པ་དང་ཕྲད། སྲིན་པོས་སྨྲས་པ། གཅིག་
གིས་མེ་སྦྱོར་གཉིས་པས་འཚེད་པའི་ལས་བྱོས་དང་། བདག་གིས་ཉ་མང་པོ་སྡུད་ནས་
འོང་བས་བདག་ཅག་གི་བཟའ་བའི་ལས་ལེགས་པར་འགྲུབ་བོ་ཞེས་ཐམས་ཅད་ཀྱིས་
དེ་ལྟར་བྱས་སོ། །དེ་བཞིན་དུ་འདོད་ཆགས་ཀྱིས་ནི་སྲིན་པོ་བཞིན་དུ་འདོད་ཡོན་མང་
པོ་སྡུད་དེ་མི་ངོམས་པས་ལས་ངན་པ་གསོག་གོ ། ཁྲོ་བས་ནི་ཉ་འཚེད་པ་བཞིན་གཞན་
- 135 -

ཀྱི དབུ་མ་རིན་ཆེན་ཕྲེང་བ་རྩ་འགྲེལ་
ལ་རྩོད་པ་དང་ཞེ་གཅོད་པ་སོགས་ཀྱིས་སྲེག་པར་བྱེད་དོ། །གཏི་མུག་གི་ལས་ནི་མེ་
སྦྱར་བ་ལ་རླུང་གི་རྐྱེན་བཞིན་ཆགས་སྡང་གཉིས་ཀ་གསོས་འདེབས་ཤིང་སྐྱེད་དེ། །
བླང་དོར་ཐམས་ཅད་ལས་གཡེང་བར་བྱེད་པས་དུག་གསུམ་མེད་པའི་དགེ་རྩ་ལ་འབད་
པར་བྱའོ། ། སྡོང་བཀོད་དུ། མི་ཁོམ་པར་གྱུར་ན་ཕྱིས་གསོར་མི་རུང་བར་འགྱུར་ཏ་རེ།
ཞེས་སོགས་འབྱུང་བས་བག་ཡོད་པར་བྱའོ། ། ནན་པར་
སྒོ་གསུམ་གྱི་དགེ་བའི་ལས་ནི་རྣམ་སྨིན་གྱི་འབྲས་བུ་བདེ་འགྲོ་ཐམས་ཅད་དང་། འཛམ་
བུ་གླིང་ལ་སོགས་པར་ཡང་དང་ཡང་དུ་སྐྱེ་བའི་བྱེ་བྲག་གི་སྐྱེ་བ་ཀུན་ཏུ་བདེ་བ་དག་
འབྱུང་ངོ་། །དེ་དག་གི་ཚུལ་ལེགས་པར་བསམས་ནས་དགེ་སྡིག་གི་བླང་དོར་ལ་འབད་
པར་རིགས་སོ། །མདོ་ལས། ཤི་ནས་འཇིག་རྟེན་ཕ་རོལ་འགྲོ་བ་ཡི། །སེམས་ཅན་
ཤེད་ལས་སྐྱེ་བ་མི་དམིགས་ཀྱང་། །ལས་རྣམས་བྱེད་པ་མེད་པར་མི་འགྱུར་ཏེ། །དཀར་
ནག་ཇི་བཞིན་འབྲས་བུ་སྨིན་པར་བྱེད། །ཅེས་གསུངས་སོ། །གཉིས་པ་ཇི་ལྟར་ཉམས་
སུ་ལེན་པའི་ཚུལ་ནི། ཡིད་དང་སོགས༡། དེ་ལྟར་ལས་འབྲས་ཤེས་ནས་ཡིད་དང་
ལུས་དང་ངག་གི་སྒོ་ནས་ནི། མི་དགེ་བ་ཀུན་ལས་སྙིང་ནས་ལྡོག་པར་བྱ་ཞིང་རྨི་ལམ་
དུ་ཡང་མི་བྱ་བར་དམ་བཅའ་བརྟན་པོར་གཟུང་། དགེ་བའི་ལས་ལམ་དག་ལ་རྟག་
ཏུ་སྒོ་གསུམ་གྱིས་འཇུག་པར་བྱ་བ་སྟེ། སྔར་བཤད་པའི་འཇུག་ལྡོག་གི་ཆོས་བཅུ་
དྲུག་ཤེས་ནས་ལྡོག་བྱའི་ཆོས་རྣམས་ཀུན་སློང་ཙམ་ནས་སྡོམ་པ་འདི་ནི་སྒོ་གསུམ་ལ
བསྟེན་པའི་ཆོས་རྣམ་པ་གསུམ་དུ་བཤད་དོ། །གསུམ་པ་ཉམས་སུ་བླངས་པའི་འབྲས་
བུ་ནི། ཆོས་འདིས་སོགས་ཚིགས་བཅད་ཕྱེད་གཉིས། བཤད་མ་ཐག་པའི་འཕེན་བྱེད་
ཀྱི་ཆོས་ལེགས་ལམ་འདིས་རྣམ་སྨིན་ངན་པ་དམྱལ་བ་དང་ཡི་དྭགས་དང་། དུད་འགྲོ་
། རིས་མཐུན་མངོན་
དག་གི་གནས་ངན་པ་བརྣག་དཀའ་བ་དེ་ལས་རྣམ་པར་གྲོལ་ཞིང༌
མཐོ་འདོད་པའི་ལྷ་རིགས་དྲུག་དང་གླིང་བཞིའི་མིའི་ནང་དག་ཏུ་སྐྱེས་ནས། ནད་མེད་
པ་ལ་སོགས་པའི་ཚོར་བ་སིམ་པའི་རྣམ་པ་ཅན་བདེ་བའི་དཔལ་ཕུན་སུམ་ཚོགས་པ་
དང་། འཁོར་ལོས་སྒྱུར་བ་སོགས་རྒྱལ་སྲིད་རྒྱས་པའི་དབང་ཕྱུག་ཀྱང་འཐོབ་ལ།
- 136 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དེར་མ་ཟད་རྒྱུ་སྙོམས་འཇུག་གི་བསམ་གཏན་བཞི་དང་ཚད་མེད་བཞི་དང་གཟུགས་
མེད་པ་བཞི་བསྒོམ་པས་ནི། འབྲས་བུ་སྐྱེ་བའི་བསམ་གཏན་ཚངས་པ་ལ་སོགས་པ་
ཁམས་གོང་མའི་བདེ་བ་བསྐལ་བར་མྱོང་བར་བྱེད་དོ། །ཡང་ན་འདི་དགེ་བཅུ་བསམ་
གཟུགས་སོགས་ཀྱི་འབྲས་བུའི་ངོ་བོར་བཤད་དོ། ། བདེ་
གཉིས་པ་དོན་བསྡུ་བ་ནི། དེ་ལྟར་སོགས་རྐང་པ་གཉིས། དེ་ལྟར་སྔར་བཤད་པའི་
ལྡོག་པར་བྱ་བའི་ཆོས་བཅུ་གསུམ་ལས་ལོག་ཅིང་། འཇུག་པར་བྱ་བའི་ཆོས་གསུམ་
ལ་ཞུགས་པའི་མངོན་མཐོའི་རྒྱུ་ཆོས་བཅུ་དྲུག་པོ་འདི་དང་དེའི་འབྲས་བུ་མདོར་བསྡུས་
ནས་བཤད་པའོ། །གཉིས་པ་ངེས་ལེགས་རྒྱུ་འབྲས་བཤད་པ་ལ་གཉིས། མདོ་ལས་
གསུངས་ཚུལ་དང་། དེ་ལ་རྒྱལ་པོས་ཀྱང་བསླབ་པར་གདམས་པའོ། །དང་པོ་ལ་
གསུམ། རྒྱལ་བས་གསུངས་པའི་ཆོས་མདོར་བསྟན་པ། དེའི་དོན་རྒྱས་པར་བཤད་
པ། དོན་བསྡུ་བའོ། །དང་པོ་ལ་གསུམ། ཇི་ལྟར་གསུངས་པ་དང་། མཁས་རྨོངས་
སྐྲག་པ་སྐྱེད་མིན་གྱི་ཁྱད་པར་དང༌། སྒྲིག་པ་བདག་འཛིན་ལས་བྱུང་བར་གསུངས་
པའོ། །དང་པོ་ནི། ངེས་པར་ལེགས་སོགས༡། གཅིག་ཏུ་ངེས་པར་ལེགས་པའི་ཆོས་
བདག་མེད་རྟོགས་པའི་ཤེས་རབ་ཀྱིས་དམིགས་པ་གང་ཟག་དང་ཆོས་ཀྱི་བདག་མེད་
པ་དེ་དག་ཀྱང་། ཐ་མལ་གྱི་སྐྱེ་བོ་གཞན་དང་ཐ་སྙད་པའི་ཤེས་པས་རྟོགས་པར་དཀའ་
བས་ཕྲ་ཞིང་གཏིང་དཔག་དཀའ་བས་ཟབ་པར་མཁས་པ་དག་ལ་སྣང་བ་དང་། སོ་
སྐྱེ་བྱིས་པ་ཟབ་ཅིང་རྒྱ་ཆེ་བའི་ཆོས་རྟེན་འབྲེལ་ཟབ་མོའི་དེ་ཁོ་ན་ཉིད་ཐོས་པ་ལ་གོམས་
པ་དང་མི་ལྡན་པ་རྣམས་ནི། དངངས་ཤིང་སྐྲག་པར་བྱེད་པ་རྒྱལ་བས་གསུངས་ཏེ་
གང་ཞིག་རྟོགས་ན་ཐར་བ་འཐོབ་པར་བྱེད་པ་ངེས་པར་ལེགས་པའི་ཆོས་ལའོ། །
མདོ་རྣམས་ལས་དཔེ་དང་བཅས་པ་མང་དུ་གསུངས་ཤིང་ཨཱརྱ་དེ་བས་ཀྱང་། མ་མཐོང་
སྐྲག་པ་མི་རྩོམ་སྟེ། །མཐོང་ན་རྣམ་ཀུན་དེ་བཟློག་འགྱུར། །དེས་ན་ངེས་པ་ཅུང་ཟད་
ཅིག ། ཤེས་ལ་སྐྲག་པ་བསྒྲུབ་པར་བྱ། །ཞེས་གསུངས་སོ། །གཉིས་པ་ནི། བདག་
ཡོད་སོགས༡། སྟོང་པ་ཉིད་ལ་བྱིས་པ་སྐྲག་པ་དང་མཁས་པ་མི་སྐྲག་པའི་ཚུལ་ཇི་ལྟར་
- 137 -

༡༡- དབུ་མ་རིན་ཆེན་ཕྲེང་བ་རྩ་འགྲེལ། ལོ་༡༩༡ མི་
ཞེ་ན། སྟོང་པ་ཉིད་ཀྱི་དོན་བསྟན་པ་ན་བྱིས་པ་ཁ་ཅིག་དེ་ལྟ་ན། བདག་ད་ལྟར་རང་
བཞིན་གྱིས་ཡོད་པ་མ་ཡིན་པར་འགྱུར་ཞིང་ཕྱིས་སྐྱེ་བ་གཞན་དུའང་བདག་དེ་ཡོད་པར་
མི་འགྱུར་ལ། བདག་གི་བ་ཕུང་པོ་ཡང་ཡོད་པ་མིན་ཞིང་ཕྱིས་ཀྱང་ཡོད་པར་མི་འགྱུར་
ཞེས་བདག་དང་བདག་གི་བ་ཆད་དུ་དོགས་ནས་བྱིས་པ་རྣམས་ནི་དེ་ལྟར་སྒྲིག་ལ། སོ་
སྐྱེ་བློ་དམན་དག་རང་བཞིན་མེད་ཅེས་པ་ལ་གཏན་མེད་དུ་གོ་ནས་སྐྲག་ཀྱང་རང་བཞིན་
མེད་པའི་དོན་ནི་མེད་པའི་དོན་མིན་ཏེ་འོན་ཀྱང་དེར་འཛིན་པ་འཁྲུལ་བའི་དོན་ཏེ་་༌་
རྫུན་ཞིང་སླུ་བའི་ཆོས་ཅན་ཉིད་ཀྱི་དོན་ནོ་ཞེས་དཔལ་ལྡན་ཟླ་བས་གསུངས་པའི་ཕྱིར། །
སྣང་ན་སྟོང་པ་མི་འཐད་སྟོང་ན་སྣང་བ་མི་འཐད་པའི་འགལ་བར་མི་འཛིན་པར་སྣང་
སྟོང་ཟུང་འཇུག་བདེན་པ་དབྱེར་མེད་ཤེས་ན་དབུ་མའི་ལམ་གྱི་སྙིང་པོ་ཁོང་དུ་ཆུད་པ་
ཡིན་ནོ། །དེ་ཁོ་ན་ཉིད་ཀྱི་དོན་ཁོང་དུ་ལེགས་པར་ཆུད་པའི་མཁས་པ་ལ་ནི་སྐྲག་པ་
ཟད་དོ། །འཁོར་འདས་ཀྱི་ཆོས་ཐམས་ཅད་རང་བཞིན་གྱིས་སྟོང་པ་ཉིད་ན་འཁོར་བ་
སྤོང་བ་དང་ཐར་བ་ཐོབ་པ་མེད་ཀྱང་ཐ་སྙད་སྣང་ཙམ་ཡོད་པ་མི་འགལ་བར་ཤེས་པས་
སོ། །དཔེར་ན་སྣང་བ་དང་མུན་པ་གཉིས་ཀ་རང་བཞིན་མེད་ཀྱང་དེས་དེ་བསལ་ནུས་
ཤིང་དེ་གཉིས་ལྷན་ཅིག་འགྲོགས་པའང་མེད་ལ། དེ་བཞིན་དུ་ཡེ་ཤེས་དང་མི་ཤེས་
པ་གཉིས་ཀ་སྟོང་ཡང་ཐ་སྙད་དུ་དེས་དེ་བསལ་ནུས་ཤིང་དེ་གཉིས་སྐད་ཅིག་ཀྱང་་་་་
འགྲོགས་པའང་མེད་པར་མདོ་ལས་གསུངས་སོ། །གསུམ་པ་ནི། སྐྱེ་རྒུ་སོགས༡། ཉེ་
བར་ལེན་པའི་ཕུང་པོ་ལྔ་ལ་བརྟེན་ནས་བཏགས་པའི་སྐྱེ་རྒུ་སོ་སོའི་སྐྱེ་བོ་འདི་རྣམས་
ནི་མ་ལུས་པ་ངའོ་སྙམ་དུ་འཛིན་པ་དང༌། ང་ཡི་བར་འཛིན་པའི་ཉོན་མོངས་པ་ལས་
བྱུང་བ་དང་། དེའི་དབང་གིས་བདག་མེད་པར་བསྟན་པ་ལ་སྐྲག་པ་ཡིན་པ་དང༌། དེ་
བཟློག་སྟེ་བྱིས་པ་རྣམས་འཁོར་བ་ལས་གྲོལ་བའི་ཆེད་དུ་སྟོང་པ་ཉིད་ནི། ང་དང་ང་
ཡིར་འཛིན་པ་དང་ལྡན་པའི་སྐྱེ་རྒུ་ཐམས་ཅད་ལ་ཕན་པ་མཐའ་གཅིག་ཏུ་གསུངས་པའི་
རྒྱལ་བས་ངེས་དོན་གྱི་མདོ་སྡེ་རྣམས་ལས་རྒྱ་ཆེར་གསུངས་སོ། །གཉིས་པ་རྒྱས་པར་
བཤད་པ་ལ་གསུམ། ང་དང་ང་ཡི་བར་འཛིན་པ་རྫུན་པར་སྒྲུབ་པ་དང་། བཅིང་ཐར་
བ 138 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
རང་བཞིན་གྱིས་གྲུབ་པ་དགག་པ་དང་། ཆོས་ཀུན་རྟག་ཆད་ཀྱི་མཐའ་དང་བྲལ་བར་
བསྟན་པའོ། །དང་པོ་ལ་བཞི། དངོས་དང་། དེ་སྤངས་པས་ཐར་བ་ཐོབ་པར་བསྟན་
པ་དང༌། དེ་གཉིས་གཟུགས་བརྙན་གྱི་དཔེས་བཤད་པ་དང༌། སྟོང་ཉིད་རྟོགས་པ་
ཐར་བའི་རྒྱུར་བསྟན་པའོ། །དང་པོ་ནི། བདག་ཡོད་སོགས༢། བདག་མེད་ཚུལ་ཇི་
ལྟར་ཞེ་ན། ཐ་སྙད་ཙམ་དུ་ང་དང་ང་ཡི་བ་ཡོད་ཀྱང་དེ་བརྡ་ཙམ་ཡིན་པར་ཤེས་དགོས་
ཀྱི། དོན་ལ་བདག་ཡོད་པ་དང་བདག་གི་བ་ཡང་ཡང་དག་པར་ཡོད་ཅེས་པའི་འཛིན་
པ་འདི་ནི་དམ་པའི་དོན་དུ་ན་ཕྱིན་ཅི་ལོག་དོན་ལ་འཁྲུལ་སྣང་རྫུན་པ་ཡིན་ཏེ། དེའི་
སྒྲུབ་བྱེད་རྒྱུ་མཚན་གང་གི་ཕྱིར་ན་ང་དང་ང་ཡི་བ་ཞེས་དོན་ལ་གྲུབ་ན་མཐར་ཐུག་གི་
དོན་ལ་མི་བསླུ་བ་འཕགས་པའི་མཉམ་བཞག་གིས་གཟིགས་དགོས་པར་རིགས་ན།
ཆོས་ཐམས་ཅད་ཀྱི་གནས་ལུགས་ཡང་དག་པ་ཇི་ལྟ་བ་བཞིན་མངོན་སུམ་ཡོངས་སུ་
ཤེས་པས་དེའི་གཟིགས་ངོར་ང་དང་ང་ཡི་བ་གཉིས་མི་འབྱུང་བའི་ཕྱིར་རོ། །དེ་ཡང་
རྫུན་པར་སྒྲུབ་པ་ནི། དར་འཛིན་པའི་ཉོན་མོངས་པ་ལས་བྱུང་བའི་ཕུང་པོ་རྣམས་
བདེན་པ་མིན་ཏེ། རྒྱུ་ངར་འཛིན་པ་དེ་ནི་དོན་དམ་པ་ཉིད་དུ་མ་གྲུབ་པས་རྫུན་པ་ཡིན་
པའི་ཕྱིར། གང་གི་ཕྱིར་རྒྱུ་ས་བོན་རྫུན་པ་དེའི་འབྲས་བུ་སྐྱེ་བ་བདེན་པ་ག་ལ་ཞིག་
སྟེ་མི་སྲིད་པའི་ཕྱིར་ཏེ། རྒྱུ་རྫུན་པ་ལས་འབྲས་བུ་བདེན་པ་སྐྱེད་པའི་ནུས་པ་མེད་
པའི་ཕྱིར་རོ། །གཉིས་པ་ནི། ཕུང་པོ་སོགས༡། དེས་ན་ཕུང་པོ་དེ་ལྟར་དཔྱད་ན་རྟག་
པ་དང་གཅིག་པུ་སོགས་སུ་མི་བདེན་པར་མཐོང་ནས་བསྒོམས་ན། དེ་ལ་བརྟེན་ནས་
བཏགས་པའི་ང་དང་ང་ཡི་བ་རང་བཞིན་གྱིས་གྲུབ་པ་མེད་པར་མཐོང་ནས་ང་དང་ངར་
འཛིན་པ་དག་སྤོང་བར་འགྱུར་ཏེ། འཛིན་སྟངས་དངོས་སུ་འགལ་བའི་བློ་སྐྱེས་པའི་
ཕྱིར་རོ། །ངར་འཛིན་པ་དེ་དག་སྤངས་ནས་ནི་དེས་བསྐྱེད་པའི་ལས་ཉོན་ཐམས་ཅད་
འགགས་པས་ཕྱིས་ནི་སྡུག་བསྔལ་གྱི་ཕུང་པོ་ཡང་གཏན་ནས་འབྱུང་བར་མི་འགྱུར་
རོ་ཞེས་ཕན་ཡོན་བསྟན་ནོ། ། རྩ་ཤེར། ནང་དང་ཕྱི་རོལ་ཉིད་དག་ལ། ། བདག་དང་
བདག་གིར་སྙམ་ཟད་ན། ། ཉེ་བར་ལེན་པ་ཟད་འགྱུར་ཞིང་། །དེ་ཟད་པས་ན་སྐྱེ་བ་
-139 -

༼ི་དབུ་མ་རིན་ཆེན་ཕྲེང་བ་རྩ་འགྲེལ། ཁོའི
གསུམ་པ་གཟུགས་བརྙན་གྱི་དཔེས་སྒྲུབ་པ་ལ་གཉིས། གང་ཟག་
ཟད། །ཅེས་སོ། །
དང་ཕུང་པོ་བདེན་མེད་དུ་རྟོགས་པས་སྡུག་ཀུན་ལྡོག་པའི་རྗེས་འགྲོའི་དཔེ་དོན་དང་
ལྡོག་པའི་དཔེ་དོན་ནོ། །དང་པོ་ནི། དེ་ལྟར་སོགས༢། རབ་རིབ་ཅན་ལ་སྐྲ་ཤད་དང་
གཟུགས་བརྙན་འདི་གཉིས་མིག་ལ་མངོན་སུམ་སྣང་བ་ལ་བདེན་པར་འཛིན་པ་ཟློག་
བྱེད་ཀྱི་ཟབ་པའི་དཔེ་སྟེ་དེ་ཇི་ལྟར་ན་མེ་ལོང་ལ་བརྟེན་ནས་སུ་དེའི་ནང་དུ་རང་གི་་
བཞིན་གྱི་གཟུགས་བརྙན་སྣང་མོད་ཀྱི། གཟུགས་བརྙན་དེ་ནི་ཡང་དག་པ་ཉིད་དུ་ན་
སྣང་བ་ལྟར་དུ་གྲུབ་པ་ཅུང་ཟད་ཀྱང་ནི་ཡོད་པ་མིན་པ་དེ་བཞིན་དུ་ཕུང་པོ་རྣམས་ལ་
བརྟེན་ནས་ངར་འཛིན་པ་ནི་དམིགས་པར་འགྱུར་ཡང་རང་གི་བྱད་བཞིན་གྱི་གཟུགས་
བརྙན་རྫུན་པ་བཞིན། ཡང་དག་པ་ཉིད་དུ་ནི་གང་ཟག་དང་གདགས་གཞི་ཕུང་པོ་དེ་
དག་འགའ་ཡང་རང་བཞིན་གྱིས་གྲུབ་པ་མེད་དོ། ། མེ་ལོང་གི་བྱད་བཞིན་གྱི་ཆ་དེ་
དང་དེར་གྲུབ་པ་ཅུང་ཟད་ཀྱང་མེད་པ་བཞིད་དུ་གང་ཟག་དང་ཕུང་པོ་བདེན་པར་སྣང་
ཡང་ཆ་ཐམས་ཅད་དུ་བདེན་པར་མ་གྲུབ་བོ། །གཟུགས་བརྙན་སྣང་བ་ལྟར་དུ་མ་གྲུབ་
པ་ནི་རྒན་པོ་བརྡ་བྱང་གི་ཐ་སྙད་ཤེས་པས་མངོན་སུམ་རྟོགས་ནུས་སོ། །དཔེ་དེས་དོན་
རྟོགས་སླ་བས་ང་དང་ང་ཡིས་བསྡུས་པའི་ཆོས་ཐམས་ཅད་རིག་ཤེས་ཕྲ་མོ་དུ་མ་
གཏན་ལ་ཕབ་ནས་རྫོགས་པར་ཁོང་དུ་ཆུད་དགོས་སོ། ། དེ་ལྟར་ཐུན་མོང་དུ་སྤྱིར་བསྟན་
ནས་དམིགས་ཀྱིས་བསལ་ན། སྡུག་ཀུན་སྤངས་པའི་ཐར་བ་ཡིན་ལ་ཐར་བ་ཙམ་
ཐོབ་པ་ལ་ཡང་གང་ཟག་ལ་བདག་མེད་པ་མངོན་སུམ་རྟོགས་ནས། ཕུང་པོ་ལ་མི་
རྟག་པ་དང་དུ་མ་རྟོགས་ན་ང་ཡི་བར་འཛིན་པའང་ལྡོག་པས་ཉན་རང་ལ་ཡང་ཆོས་
རང་བཞིན་མེད་པ་རྟོགས་པ་ཡོད་པར་དགོངས་སོ། །འདིའི་ཁྱད་པར་སྐབས་ཐམས་
ཅད་དུ་དབྱེ་ཤེས་པར་བྱའོ། །གཉིས་པ་ནི། ཇི་ལྟར་སོགས༡། དཔེ་ཇི་ལྟར་ན་སྣང་
གཞི་མེ་ལོང་ལ་མ་བརྟེན་པར་རང་གི་བྱད་བཞིན་གྱི་གཟུགས་བརྙན་མི་སྣང་བ་ལྟར
གདགས་གཞི་ཕུང་པོ་རྣམས་ལ་མ་བརྟེན་པར་ངར་འཛིན་པ་མི་འབྱུང་བ་ཡང་དེ་དང་
འདྲའོ། ། གང་ཟག་ཕུང་པོ་ལ་བརྟེན་ནས་བཏགས་ཙམ་དང་ཕུང་པོ་རྐྱེན་ཉིད་འདི་བ་
- 140

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཙམ་དུ་ཤེས་ན་རྟེན་འབྱུང་ཟབ་མོ་རྟོགས་པས་བདག་དང་བདག་འཛིན་ཐམས་ཅད་
རང་བཞིན་མེད་པར་ཤེས་སོ། །ཉན་རང་གིས་བདག་མེད་པར་རྟོགས་པ་ཡང་རྐྱེན་
ཉིད་འདི་བ་སྟེ་རྒྱུ་རིང་པོ་འདི་ཡོད་ན་འབྲས་བུ་ཐུང་ངུ་འདི་འབྱུང་ཞེས་པ་ལྟ་བུ། ཚུལ་
མིན་ཡིད་བྱེད་ཀྱི་དབང་གིས་ཕུང་པོ་ལ་བརྟེན་ནས་འཁྲུལ་བའི་རྟེན་འབྲེལ་ཙམ་ལས་
མ་གྲུབ་པར་ཤེས་དགོས་ལ། རྒྱུ་བདག་འཛིན་མ་རིག་པའི་ཉོན་མོངས་པ་ལས་འབྲས་
བུ་འདུ་བྱེད་ཕུང་པོ་རྣམས་འབྱུང་བས་བདག་ཏུ་འཛིན་པ་ལོག་ན་ཕུང་པོ་ལ་བདག་
གིར་མི་འཛིན་ཏེ། རྒྱུ་འབྲས་གཉིས་རྗེས་སུ་འགྲོ་ལྡོག་ཡིན་པའི་ཕྱིར་རོ། །གང་ཟག་
ནི་ཕུང་པོ་མ་གཏོགས་མེད་པས་རྟག་པ་དང་མི་རྟག་པའི་ཉེས་པར་འགྱུར་བའི་ཕྱིར་
བདག་མེད་པ་ཉིད་དེ་རྟོགས་སླ་བ་ཡིན་པས་དབང་པོ་དམན་པའི་གཞུང་དུ་བསྟན་ནོ།།
ངོ་བོ་ཉིད་ཀྱིས་སྟོང་པ་ཞེས་བྱ་བ་ནི་ཆོས་ལ་བདག་མེད་པའི་དོན་ཏེ། ཆོས་རྣམས་ནི་
ངོ་བོ་ཉིད་ཀྱིས་སྟོང་པ་ཉིད་ཡིན་ཏེ་རྟེན་ཅིང་འབྲེལ་བར་འབྱུང་བ་ཡིན་པ་དང་ཀུན་་་་
བརྟགས་ཀྱི་ངོ་བོ་ཉིད་མེད་པའི་ཕྱིར་རོ། །
བདག་ཀྱང་ངོ་བོ་ཉིད་ཀྱི་རྣམ་གྲངས་ཡིན་པའི་ཕྱིར་ལ། ངོ་བོ་ཉིད་ཀྱང་བདག་གི་རྣམ་
གྲངས་ཡིན་པའི་ཕྱིར་བརྒྱ་བྱིན་དང་དབང་པོ་བཞིན་ནོ། །ཞེས་བཤད་པ་དེ་ནི་དབང་
རབ་ཀྱི་གཞུང་ཐེག་ཆེན་དུ་བསྟན་ནོ། །བཞི་བ་བདག་མེད་རྟོགས་པ་ཐར་བའི་རྒྱུར་
བསྟན་པ་ནི། འཕགས་པ་ཀུན་སོགས། འཕགས་པ་ཀུན་དགའ་བོ་ཡིས་ནི་སྔར་
བཤད་པ་དེ་ལྟ་བུ་ཡི་དོན་བདག་མེད་པ་མངོན་སུམ་དུ་རྟོགས་པས་མཐོང་ལམ་ཐོབ་
ནས། ཆོས་རྣམས་ལ་ཆོས་ཀྱི་མིག་སོམ་ཉི་དང་བྲལ་བ་ཐོབ་ནས་བདག་ཉིད་ཀྱིས་
དགེ་སློང་རྣམས་ལ་ཡང་དང་ཡང་དུ་བཟླས་ཏེ་སྨྲས་པས། དགེ་སློང་གཞན་རྣམས་
ཀྱང་ཐར་བ་ཐོབ་པར་གསུངས་པས་ཐར་བའི་རྒྱུའི་གཙོ་བོ་བདག་མེད་རྟོགས་པའི་
ཤེས་རབ་ཡིན་ནོ། །གཉིས་པ་བཅིང་ཐར་རང་བཞིན་གྱིས་གྲུབ་པ་དགག་པ་ལ་བཞི།
འཁོར་བར་འཇུག་པའི་རིམ་པ་དང་། འཁོར་བ་ལས་ལྡོག་པའི་རིམ་པ་དང་། སྟོང་
ཉིད་རྟོགས་པའི་ཕན་ཡོན་དང་། ཐར་བའི་རང་བཞིན་བཤད་པའོ། །དང་པོ་ལ་གཉིས།
- 141 -

དབུ་མ་རིན་ཆེན་ཕྲེང་བ་རྩ་འགྲེལ།
འཁོར་བའི་རྩ་བ་ངོས་བཟུང་བ་དང་། དེ་ལ་བརྟེན་ནས་འཁོར་བའི་དཔེའོ། །དང་པོ་
ནི། ཇི་སྲིད་སོགས༡། དུས་ཇི་སྲིད་དུ་ཕུང་པོ་ལ་བདག་དང་བདག་གི་བར་འཛིན་པ་
སྟེ། ངར་འཛིན་ལྷན་སྐྱེས་ཀྱི་ཞེན་ཡུལ་བདག་དང་བདག་གི་བ་རིག་པས་སུན་མ་
ཕྱུང་བར་བདག་རང་བཞིན་དུ་འཛིན་པ་དང་ཕུང་པོ་རིལ་པོར་ཞེན་པ་ཡོད་པར་དེ་སྲིད་
དུ། དེ་ལ་བརྟེན་ནས་ང་དང་ངར་འཛིན་པའང་ཡོད་དེ་འཇིག་ཚོགས་ལ་བདག་ཏུ་
འཛིན་པ་ཉམས་མ་སྨད་པའི་ཕྱིར་རོ། །ངར་འཛིན་མ་རིག་པ་ཡོད་ན་ཡང་དེའི་དབང་
ན་བྱེད་ཀྱི་ལས་གསོག་བན་མ་རིག་པ་ཡོད་ན་ཡང་
གིས་འཁོར་བར་འཕེན་བྱེད་ཀྱི་ལས་གསོག་སྟེ། དེ་ལས་ཀྱང་ནི་ཡང་སྲིད་པར་སྐྱེ་བ་
ཡིན་པས་འཚོཡིན་པས་འཁོར་བའི་རྩ་བ་འཇིག་ལྟ་ཡིན་ཞིང་། འཇིག་ལྟ་ཕུང་པོ་ལ་བདག་དང་
བདག་གིར་ལྟ་བ་ཡིན་པས་ངར་འཛིན་ཕྲ་བ་ནས་སྤོང་དགོས་པར་བསྟན་ནོ། །འདིས་
ཕུང་པོ་ཡང་བདག་མེད་པར་རྟོགས་དགོས་པར་བསྟན་པ་ནི་རྟག་པས་སྟོང་པ་དབུ་བ་
རྡོས་པ་ལྟར་ཤེས་པ་ཡང་སྟོང་ཉིད་དུ་གཅིག་པར་དགོངས་ནས་ཉན་ཐོས་ཀྱིས་སྟོང་་་
ཉིད་ལ་སྐུར་འདེབས་བཟློག་ཕྱིར་འོག་ནས་ཀྱང་འབྱུང་ལ། བྱང་ཆུབ་སེམས་དཔའི་
ལུགས་ལ་ནི་ཕུང་སོགས་ཐམས་ཅད་སྟོང་པ་ཉིད་བཅུ་དྲུག་གི་སྒོ་ནས་ཆོས་ཐམས་ཅད་
གཞི་མེད་མཐའ་བྲལ་དུ་རྟོགས་དགོས་པའི་དོན་ནོ། །ཐེག་པ་ཆེན་པོ་ཐམས་ཅད་གཙོ་
བོར་ཆོས་ཀྱི་བདག་མེད་པ་སྟོན་པ་ཡིན་ལ་ཉན་ཐོས་ཀྱི་ཐེག་པར་ནི། གཟུགས་ནི་
དབུ་བ་རྡོས་པ་འདྲ། །ཞེས་བྱ་བ་ལ་སོགས་པས་ཆོས་ཀྱི་བདག་མེད་པ་ཟུར་ཙམ་སྟོན་
པ་ཡིན་ནོ། །ཉན་ཐོས་རྣམས་ལ་ཆོས་ཀྱི་བདག་མེད་པ་ཡོངས་སུ་རྫོགས་པ་སྒོམ་པ་
མེད་པས་ཆོས་ཀྱི་བདག་མེད་དེ་རྣམ་བཞག་མ་བྱས་པ་ཡིན་ནོ་ཞེས་རྒྱ་འགྲེལ་ཆེན་པོ་
ལས་བཤད་པས་ཉན་རང་ལ་ཆོས་བདག་མེད་རྫོགས་པར་རྟོགས་པ་མེད་པའོ། །གཉིས་
པ་ནི། ལམ་གསུམ་སོགས༡། ཉོན་མོངས་པ་དང་ལས་དང་སྐྱེ་བའི་ཀུན་ནས་ཉོན་
མོངས་པའི་རྟེན་འབྲེལ་ལམ་གསུམ་པོ་ལས་ཐར་བའི་ལམ་ལ་མ་འབད་ན་ཐོག་མ་
མེད་པར་མ་ཟད་མཐའ་མ་དང་དབུས་ཀྱང་ཟིན་པ་མེད་པ་ནི། འདི་ལྟར་ཉོན་མོངས་
པས་ལས་དང་དེ་ལས་སྡུག་བསྔལ་སྐྱེ་ཞིང་དེ་ལས་ཀྱང་དེའི་རིགས་འདྲ་དང་ཉོན་མོངས་
- 142 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པ་ལ་སོགས་པ་སྐྱེ་བའི་ཕྱིར་ཕར་སྐྱེད་ཚུར་སྐྱེད་བྱེད་པས་ན། འཁོར་བའི་དཀྱིལ་
འཁོར་མགལ་མེའི་དཀྱིལ་འཁོར་རམ་འཁོར་ལོ་ལྟ་བུ་ཕན་ཚུན་གྱི་གཅིག་རྒྱུ་གཅིག་
གིས་བྱེད་པ་ཅན་ཏེ། བདག་འཛིན་མ་རིག་པའི་རྒྱུ་དང་ལྡན་ཞིང་དེ་ལས་དགེ་སྡིག་
གི་འདུ་བྱེད་ཀྱི་ལས་བསགས། དེ་སྲེད་ལེན་གྱིས་གསོས་བཏབ་པའི་འབྲས་དུས་ཀྱི་
རྣམ་ཤེས་སོགས་བཅུ་གཉིས་ཅན་གྱི་གང་ཟག་འདི་ནི་བར་མ་ཆད་དུ་འཁོར་བར་་་་་
དེས་ན་འཁོར་བའི་རྩ་བ་ངོས་བཟུང་ལ་དེ་འགོག་བྱེད་ཐར་བའི་ཆ་མཐུན་གྱི་དགེ་བ་
ལ་འབད་པར་བྱའོ། །གཉིས་པ་ལྡོག་རིམ་ནི། དེ་ནི་སོགས༢། རྟེན་འབྲེལ་དེ་ནི་རང་
དང་གཞན་དང་རང་གཞན་གཉིས་ཀ་དང་། དུས་གསུམ་ཉིད་དུའང་རང་བཞིན་གྱིས་
མ་སྐྱེས་པའི་ཕྱིར་སྐྱེ་བའི་དངོས་པོ་མ་ཐོབ་པའམ་མི་དམིགས་པའི་ཕྱིར་རོ། །དེས་ན་
ཕུང་པོ་ལ་བརྟེན་ནས་བཏགས་པའི་རྟེན་འབྲེལ་དེ་སྐྱེ་བ་མེད་པར་ཁོང་དུ་ཆུད་ནས་་་
གོམས་པར་བྱས་པས་འཇིག་ལྟས་བསྐྱེད་པའི་ངར་འཛིན་པ་ནི་ས་བོན་དང་བཅས་པ་
ཟད་པར་འགྱུར་ལ། དེ་ནས་དགེ་སོགས་ལས་དང་ཕུང་པོ་ཉིང་མཚམས་སྦྱོར་བའི་སྐྱེ་
བ་ཡང་ཟད་པར་འགྱུར་རོ། །དེ་ལྟར་ན་འཁོར་བའི་རྒྱུ་འབྲས་སྐྱེ་བ་དང་རྒྱུ་འབྲས་དེ་
དག་ཟད་པ་ཉིད་མཐོང་བ་དེ་ནས་དངོས་པོའི་དེ་ཁོ་ན་ཉིད་ཁོང་དུ་ཆུད་པ་རྣམས་ནི།
ཡང་དག་པ་ཉིད་དུ་ན་འཇིག་རྟེན་ཕུང་པོ་འདི་ལ་རང་བཞིན་ཡོད་པ་དང་ཅུང་ཟད་ཐ་
སྙད་དུ་ཡང་མེད་པ་ཉིད་དུ་མི་སེམས་སོ། །དེ་ཡང་རྟེན་འབྲེལ་རྟག་ཆད་ཀྱི་མཐའ་
དང་བྲལ་བ་ཤེས་པའི་ཕྱིར་རོ། །རྟེན་འབྱུང་གི་དོན་ཤེས་ན་མྱུ་གུ་སོགས་ཡོད་མེད་ཀྱི་
མཐར་འཛིན་གྱི་ཉེས་པ་ལྡོག་སྟེ། བློ་གྲོས་རྒྱ་མཚོས་ཞུས་པར། མཁས་པས་རྟེན་འབྱུང་
ཆོས་རྣམས་རྟོགས་འགྱུར་ཏེ། །མཐར་ལྟ་བ་ལ་བརྟེན་པར་ཡང་མི་བྱེད། །རྒྱུ་དང་
བཅས་ཤིང་རྐྱེན་བཅས་ཆོས་ཤེས་ཀྱི། ། རྒྱུ་མེད་རྐྱེན་མེད་ཆོས་ནི་ཡོད་མ་ཡིན། །
ཞེས་སོ། །དེ་ལྟར་རྟེན་འབྱུང་གི་ཆོས་གང་དག་དཔྱད་པའི་མུ་དྲུག་ལས་སྔ་མ་གསུམ་
གོ་སླ་ཞིང་ཕྱི་མ་གསུམ་ལས་དུས་འདས་པས་མི་སྐྱེད་དེ་ས་བོན་ཚིག་པ་བཞིན་ནོ། །
- 143

༈ དབུ་མ་རིན་ཆེན་ཕྲེང་བ་རྩ་འགྲེལ། ཁོང་གི་
མ་འོངས་པས་ནི་མིན་ཏེ་མོ་གཤམ་གྱི་བུ་བཞིན་ནོ། ། ར་དུ་
ད་ལྟས་ཀྱང་མ་ཡིན་ཏེ་སྐད་ཅིག་མ་བཞིན་དུ་ལོང་མེད་པའི་ཕྱིར་རོ། །དུས་གསུམ་
ཀྱང་རང་བཞིན་གྱིས་མེད་པས་དེས་བསྐྱེད་པའི་དངོས་པོ་བདེན་པ་མི་རྙེད་དོ། །
སྐབས་འདིར་ཅུང་ཟད་དཔྱད་པར་བྱ་སྟེ། འཕགས་ཡུལ་གྱི་ཤིང་རྟ་ཆེན་པོ་དག་གི་
དགོངས་པ་མི་མཐུན་པར་བྱར་མི་རུང་བས། རིག་ཚོགས་རྣམས་སུ་ཉན་རང་ལའང་
ཆོས་རང་བཞིན་མེད་པར་རྟོགས་དགོས་ཚུལ་གསུངས་པ་ནི་དགོས་པའི་དབང་སྟེ།
ཉན་ཐོས་སྡེ་བ་དག་རང་ལམ་ལ་མཐར་ཐུག་མཆོག་ཏུ་ཞེན་པ་དང་ཐེག་ཆེན་སྤོང་པའི་
ཉེས་པ་བཟློག་བའི་ཕྱིར་ཡིན་གྱི། རྣམ་མཁྱེན་གྱི་གྲོལ་ལམ་མཐར་ཐུག་ཉན་རང་ལ་
ཡོད་པར་སྟོན་པ་མིན་ནོ། ། དེ་དག་གི་བདེན་བཞིའི་དབྱེ་བ་བཅུ་དྲུག་གི་ནང་ཚན་སྟོང་
བདག་མེད་དེ་ཉིད་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་ཙམ་ལ་འདོད་པ་
ནི། ཐལ་འགྱུར་བས་བདག་མེད་རགས་པ་ལས་མི་བཞེད་ལ། ཕུང་པོ་ལ་བཏགས་
པའི་བདག་རང་གི་མཚན་ཉིད་ཀྱིས་མ་གྲུབ་པ་བདག་མེད་ཕྲ་མོ་ཡིན་ཞིང་། དེ་ལྟར་
མ་རྟོགས་ན་བདག་འཛིན་མ་རིག་པ་མི་སྤོང་དེ་མ་སྤངས་ན་ལས་ཉོན་དང་ཕུང་པོ་ཟད་
པའི་ཐར་བ་མི་འཐོབ་ཅེས་བསྟན་པ་དང་། གཟུགས་སོགས་ཀྱང་རྟག་པ་གཅིག་པུ་
རིལ་པོའི་རང་བཞིན་དུ་གྲུབ་པ་མེད་པར་མ་རྟོགས་ན་ང་ཡིར་འཛིན་པ་སྲིད་པ་་་་་་
དགོངས་ཀྱི། ཐེག་ཆེན་ནས་བསྟན་པ་བཞིན་རྟོགས་དགོས་པའི་དོན་མིན་ནོ། །ཐེག་
ཆེན་གྱི་ཁྱད་ཆོས་བདུན་ལས་དམིགས་པ་ཆེ་བ་ནི་ཤེར་ཕྱིན་སྟོང་ཕྲག་བརྒྱ་བ་ལ་སོགས་
པ་ཡིན་ན་དེ་ཉན་ཐོས་ཀྱིས་རྟོགས་མི་ནུས་པའི་ཕྱིར་བདག་མེད་དང་སྟོང་པ་ཉིད་ཀྱི་
ཆོས་དབྱིངས་ཙམ་ལ་མི་འདྲ་བ་མེད་པས། བདེན་བཞིའི་དབྱེ་བ་བཅུ་དྲུག་གི་རྣམ་
བཞག་བྱེད་པ་ནི་དོན་གྱི་དེ་ཁོ་ན་ཉིད་མ་ཡིན་ཞིང་སྒྲོ་བཏགས་པའི་སྤྲོས་པ་ཉིད་དེ་
ཚོགས་ལམ་དུ་རྒྱུད་སྨིན་པའི་སྐྱེ་རིམ་དང་། འཕགས་པའི་རྗེས་ཐོབ་ཏུ་སྒྲོ་བཏགས་
ཀྱི་རྣམ་པ་གཞན་བསལ་བའི་ཆེད་དུ་ངེས་པ་འདྲེན་ཚུལ་ཏེ་སོ་སོར་ངེས་པའི་དབང་དུ་
བྱས་པ་ཡིན་ལ། གྲོལ་ལམ་དངོས་ནི་བདག་མེད་དམ་བདག་སྟོང་པ་ཉིད་ཀྱི་གནས་
-14

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ལུགས་སྒྲོ་བཏགས་ཀྱི་སྤྲོས་པས་མ་བསླད་པ་ཡང་དག་པ་རྟོགས་པ་དེ་ཡིན་ནོ། །
དཔེར་ན་ནོར་བུ་གཟིའི་ཁ་དོག་སྣ་ཚོགས་དང་མི་རྟག་པ་སོགས་བྱེ་བྲག་ཁྱད་པར་ལ་
རྟོག་པ་རིམ་པར་སྐྱེ་བ་ཡོད་ཀྱང་། རྟོག་མེད་ཀྱི་ཤེས་པ་གཅིག་གིས་ཡུལ་རྣམ་པ་ཐམས་
ཅད་མངོན་དུ་བྱེད་པ་མཐོང་བ་ལ་འགལ་བ་མེད་པ་བཞིན་ནོ། །
ཉན་ཐོས་སྡེ་བས་དེ་ལྟར་མ་རྟོགས་པས། རིག་པ་དྲུག་ཅུ་པར། གལ་ཏེ་ཆོས་ཤེས་
མཇུག་ཐོགས་སུ། འདི་ལ་བྱེ་བྲག་ཡོད་ན་ནི་སོགས་ཀྱིས། མཐོང་ལམ་གྱི་ཡེ་ཤེས་ཕྱི་
མ་ལ་མི་རྟག་པ་དང་རང་མཚན་པ་སོགས་སོ་སོ་མི་འདྲ་བ་བྱེ་བྲག་ཡོད་པར་འདོད་ན།
རྟེན་འབྱུང་གི་གནས་ལུགས་ཕྲ་བའང་རང་བཞིན་མེད་པར་མ་རྟོགས་ན་རགས་པ་ལྟ་
ཅི་སྨོས། ཁྱོད་ཀྱི་འཕགས་པས་ཀྱང་བདག་བརྟེན་ནས་བཏགས་པའི་རྟེན་འབྲེལ་གྱི་
གནས་ལུགས་རོ་གཅིག་པ་མ་མཐོང་བར་ཐལ། བདེན་བཞིའི་ཆོས་ཉིད་གཅིག་ལ་
ཆ་ཤས་སོ་སོར་གཅད་དུ་ཡོད་པའི་ཕྱིར། ཞེས་འཕགས་པའི་བདེན་པ་མངོན་རྟོགས་
གཅིག་ལ་དུ་མའི་རིམ་པར་འཛིན་པའི་སྤྲོས་པ་བཀག་པ་དང་། བདག་མེད་ཀྱི་གནས་
ལུགས་ལ་དངོས་པོར་འཛིན་པ་དང་། བདག་རང་བཞིན་གྱིས་སྐྱེ་བ་ཡོད་པ་སླར་རང་
བཞིན་གྱིས་འགག་པར་ལྟ་བའང་བཟློག་པའི་ཕྱིར་རོ། །དེ་བཞིན་དུ་བཞི་བརྒྱ་བ་ལས་
ཀྱང༌། གཅིག་ནི་ངན་འགྲོ་ཉིད་འགྲོ་ལ། །ཞེས་སྐྱེ་བོ་ངན་པ་སྟོང་པ་ཉིད་སྤོང་བའམ་
དེ་ལ་ལོག་པར་འཛིན་པ་དང༌། ཅིག་ཤོས་སྟོང་པ་ཉིད་ཡང་དག་པར་འཛིན་ཅིང་རྟོགས་
པའི་སྐྱེ་བོ་མཆོག་ནི་ཞི་བ་མྱ་ངན་ལས་འདས་པའི་དབྱིངས་སུ་འགྲོ་སྟེ། ཐ་མལ་མ་
ཡིན་ཞི་ཉིད་དུའོ། །ཞེས་སྤྱིར་བཏང་ནས་དམིགས་བསལ་ལ། གང་ཟག་མཆོག་དམན་
གཉིས་ཀྱི་ཞི་བའི་ལམ་ཆོས་དང་གང་ཟག་གི་བདག་མེད་པ་གཉིས་བསྟན་པ་ཡིན་ལ།
ལྡོག་ཆ་ནས་ལྟ་བ་མཐོ་དམན་དུ་སོང་བ་ལས་དབྱིངས་ཀྱི་ངོ་བོ་ལ་མི་འདྲ་བའི་དབྱེ་བ་
མེད་དེ། དཔེར་ན་རྒྱ་མཚོ་དང་བུམ་པའི་ཆུ་ལ་མང་ཉུང་མ་གཏོགས་ཆུ་ཙམ་ལ་ཁྱད་
པར་མེད་ཅིང་བྱེད་ལས་སྐོམ་གྱིས་གདུང་བ་ཞི་བ་ལའང་མཚུངས་པ་བཞིན་ནོ། །དེས་
ན་འཕགས་པ་རྣམས་ཀྱི་ཡུམ་དུ་བཤད་ཅིང་འཕགས་པ་ཐམས་ཅད་མཐར་ཐུག་རྣམ་
-145 -

། དབུ་མ་རིན་ཆེན་ཕྲེང་བ་རྩ་འགྲེལ། །
མཁྱེན་གྱི་ཐེག་པ་གཅིག་པུར་འགྲོ་བ་ཉིད་ན་ནི་ལྟ་བའི་ཆོས་ཉིད་ལ་མཐོ་དམན་སོགས་
ཀྱི་དབྱེ་བ་ཅུང་ཟད་ཀྱང་མེད་པའི་ཕྱིར། ། ཞི་སྒོ་གཉིས་པ་མེད་པ་ཡིན། །ཞེས་གསུངས་
སོ། །དཔལ་ལྡན་ཟླ་བའི་འཇུག་པའི་རྩ་འགྲེལ་དུ་གསུངས་པ་རྣམས་ཀྱང་ཚུལ་དེ་ཁོ་
ན་ལྟར་གཟུང་བར་བྱའོ། ། དབྱེ་བ་དང་ནད་པའི་
འཕགས་པ་ཡབ་སྲས་ཀྱིས་དེ་ལྟ་བུས་ཐབས་སྣ་ཚོགས་བསྟན་པ་ཉིད་ཀྱིས་ཉན་ཐོས་
རྣམས་རྗེས་སུ་བཟུང་བས། གལ་ཏེ་དེ་དག་ཐེག་ཆེན་ལ་མོས་པས་སྒྲུབ་པར་མ་ནུས་
ཀྱང་སྐུར་བ་འདེབས་པ་བཟློག་ཅིང་རྒྱུད་ཆུད་ཟོས་སུ་མི་འགྱུར་བར་བྱས་སོ་ཞེས་འཆད་
དོ། །ཡང་ཁ་ཅིག་གིས། བཞི་བརྒྱ་པར། དངོས་གཅིག་དངོས་པོ་ཀུན་གྱི་ངོ་བོ་ཉིད། །
ཅེས་སོགས་གསུངས་པ་ནི་གང་ཟག་བརྟེན་ནས་བཏགས་པའི་ཕྱིར་རང་ལས་གྲུབ་པས་
། དེ་ནི་
སྟོང་པར་རྟོགས་ན་ཆོས་ཐམས་ཅད་ཀྱང་དེ་ལྟར་རྟོགས་ནུས་པའི་དོན་ནོ་ཞེ་ན
གང་ཟག་ཁྱད་པར་ཅན་ལ་དགོངས་ཀྱི་གཞན་ལ་མ་ཡིན་ཏེ། ཐལ་འགྱུར་བས་རྟེན་
འབྱུང་སྟོང་ཉིད་ཀྱི་དོན་རིགས་པ་དུ་མས་བསྟན་པ་ཉན་ཐོས་རྣམས་ཁོང་དུ་མི་ཆུད་ཅིང་
དེར་མ་ཟད་འཕགས་པ་རྟ་ཐུལ་གྱིས་རྟེན་འབྱུང་གི་ཚིག་བཞི་ལན་
ཁས་མི་ལེན་ལ། 
ཅིག་བཟླས་པ་ཤཱ་རིའི་བུས་རྟོགས་ལ། ཤཱ་རིའི་བུས་མོ་འགལ་བུ་ལ་ལན་གཉིས་མ་
བཟླས་པར་ཁོང་དུ་མ་ཆུད་ཅེས་གསུངས་ན། ཉན་ཐོས་དབང་རྟུལ་རྣམས་ལྟ་ཅི་སྨོས་
སོ། །གལ་ཏེ་གང་ཟག་རྣམས་ལ་ཤེས་རབ་ཁྱད་པར་མེད་ན་དབང་པོ་རྣོ་རྟུལ་ཐེག་པ་
མཐོ་དམན་འབྲས་བུ་མཆོག་དམན་འོང་དོན་མེད་པས་ཐམས་ཅད་ཐལ་འགྱུར་བ་ཉིད
དུ་འགྱུར་རོ། ། ཁ་ཅིག་ན་རེ། རྩ་ཤེས་སུ། བཅོམ་ལྡན་དངོས་དང་དངོས་མེད་པ། །
མཁྱེན་པས་ཀཱ་ཏ་ཡ་ན་ཡི། །གདམས་ངག་ལས་ནི་ཡོད་པ་དང༌། །མེད་པ་གཉིས་ཀ་
དགག་པར་མཛད། །ཅེས་བཤད་པས་ཉན་ཐོས་རྣམས་ཀྱང་བདག་མེད་མཐའ་བཞི་
དང་བྲལ་བར་རྟོགས་ནས་རྟག་ཆད་སྤངས་སོ་ཞེ་ན། ཀཱ་ཏ་ཡའི་གདམས་ངག་ལས་
དེ་ལྟར་ཡོད་དུ་ཆུག་ཀྱང་ཉན་ཐོས་ཀུན་གྱིས་དེ་རྟོགས་པར་མ་ངེས་ལ། གལ་ཏེ་དེ་དག་
གིས་གདམས་ངག་དེ་ཁས་ལེན་ཅིང་རྟོགས་ན།ཐེག་པ་ཆེན་པོ་རྣམས་སུ་དེ་འདྲ་དཔག་
- 146 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཏུ་མེད་པར་གསུངས་པ་ཡང་ཅིའི་ཕྱིར་ཁས་མི་ལེན་ཏེ། དེ་དག་དེ་བཞིན་གཤེགས་
པའི་སློབ་མ་ཡིན་པའི་ཕྱིར། ཁས་མི་ལེན་པའི་སྟེང་སྐུར་བ་བཏབ་པ་ཡིན་ནོ། །གལ་
ཏེ་དེ་དག་གིས་དེ་འདྲ་ཁས་བླངས་ཀྱང་རྟོགས་ནས་རྟག་ཆད་སྤོང་བའང་མ་ངེས་སོ། །
དེ་དག་གིས་མཐའ་བྲལ་རྟོགས་ན་ཞི་མཐར་ལྷུང་དོན་མེད་དོ། །རྒྱ་གར་གྱི་མཁན་པོ་
གཞན་ལ་ཕན་པ་སོགས་མང་པོ་དང༌། རང་རྒྱུད་པ་མན་ཆད་རྗེས་འབྲང་བཅས་ཉན་
ཐོས་རྣམས་ལ་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་ལས་བདེན་མེད་ཀྱི་
ཁྱད་པར་སྦྱར་མི་དགོས་པ་དང་། ཕུང་པོ་རང་བཞིན་མེད་པར་རྟོགས་མི་དགོས་པར་
བཞེད་དེ། བདག་ཏུ་མི་འཛིན་ན་བདག་གིར་འཛིན་པ་མི་སྲིད་པས་བདག་འཛིན་བཟློག་
པས་ལས་ཉོན་ཟད་དེ་རང་དོན་གྱི་ཐར་བ་འཐོབ་པ་ལ་གེགས་མེད་ཅིང་མི་སླུ་བ་དང་
བདེན་འཛིན་དང་རང་བཞིན་གྱིས་གྲུབ་པར་འཛིན་པ་ཤེས་སྒྲིབ་ཡིན་པས་དེ་ཉན་རང་
གིས་སྤོང་མི་དགོས་པར་དགོངས་སོ། །དཔེར་ན་ལྕེ་བཅད་པས་རོ་མི་འཛིན་པ་བཞིན།།
ངར་འཛིན་བཅད་པས་ལུས་ལོངས་སྤྱོད་གང་ལའང་ང་ཡི་བར་མི་འཛིན་ཏེ་ཕུང་པོ་ལྔ་
པོ་ཁོ་ན་ལ་ཀུན་ཉོན་དང་རྣམ་བྱང་བསྟན་ན་གཟུགས་སོགས་ལ་ཆགས་པས་རོ་མྱོང་
བ་ཀུན་ཉོན་དང་དེའི་ཉེས་དམིགས་ཤེས་ནས་ངེས་པར་འབྱུང་བ་རྣམ་བྱང་ཡིན་ལ། །
གཟུགས་སོགས་མི་རྟག་པ་དང་སྡུག་བསྔལ་བར་ཤེས་པས་སྲིད་པ་དང་སྲིད་པའི་ལོངས་
སྤྱོད་ལ་ཆགས་པ་ལས་གྲོལ་བས་གསེར་དང་བོང་བ་མཉམ་པ་སོགས་བཤད་པ་་་་
ཕྱིར་རོ། །རྩ་ཤེར། ནང་དོང་ཕྱི་རོལ་ཉིད་དག་ལ། །སོགས་ལུང་སྔར་དྲངས་སོ། །
དེས་ན་གང་ཟག་ལ་བདེན་མེད་ཀྱི་ཁྱད་པར་སྦྱར་བ་དང་དེ་རྟོགས་པའི་ཐབས་ཙམ་
དུ་ཕུང་པོ་ལ་རྟག་པས་སྟོང་པ་སོགས་རྟོགས་དགོས་པར་བཞེད་པ་ཐལ་འགྱུར་བའི་
ཁྱད་ཆོས་སོ།།
ཁ་ཅིག་ན་རེ། གྲུབ་མཐའ་སྨྲ་བའི་ཁྱད་པར་ཡིན་གྱི་འཕགས་པ་རྣམས་ལ་རྟོགས་པ་
ཁྱད་པར་མེད་ཞེ་ན། འོ་ན་སངས་རྒྱས་དང་དགྲ་བཅོམ་ལའང་ཁྱད་པར་མེད་དེ། རྒྱུ་
ལ་ཁྱད་པར་མེད་པས་འབྲས་བུ་ཡང་འདྲ་དགོས་པ་ཉིད་དོ། །སྤྱིར་རིགས་ཅན་གསུམ་
- 147 -

དབུ་མ་རིན་ཆེན་ཕྲེང་བ་རྩ་འགྲེལ། ལོ་པ མི
ཁམས་དང་དབང་པོ་ཡོངས་འཛིན་གྱི་ཁྱད་པར་དང༌། ཐེག་པ་གོང་འོག་གི་བརྗོད་བྱ་
སོགས་ལ་ཁྱད་པར་ཤིན་ཏུ་ཆེ་བས་ཐེག་ཆེན་སེམས་ཙམ་པ་ལ་དངོས་སྨྲ་བར་རྗོད་ཀྱང་
དེས་གཉིས་སྟོང་གི་ཡེ་ཤེས་ལ་ཞེན་པ་འབའ་ཞིག་ཏུ་ཟད་ལ། དེ་ཡང་མོས་སྤྱོད་དུ་
གྲངས་དང་དུས་ཀྱི་སྒོ་ནས་སྒོམ་པ་སྔོན་དུ་སོང་ཞིང་། ད་དུང་བསྐལ་པ་དུ་མར་ཚོགས་
གཉིས་ལ་འབད་པས་ཤེས་སྒྲིབ་ཙམ་པོ་དེ་སྤོང་བ་ལ་གེགས་ཅི་ཡོད་དེ་ཁོ་རང་ལུགས་
ལ་གནས་འགྱུར་ཡང་འདོད་པའི་ཕྱིར་རོ། །ཉན་ཐོས་དབང་རྣོན་ཁ་ཅིག་མ་ངེས་ཀྱང་
དབང་རྟུལ་རང་རྒྱུད་པ་དག་གིས་རིག་པ་ཉུང་ངུས་བདག་མེད་པ་དུས་ཉི་ཚེ་བ་་་་་
འཕགས་ལམ་ཐོབ་པ་དང་ཆོས་ཐམས་ཅད་རང་བཞིན་མེད་པར་
བསྒོམས་པས། 
རྟོགས་པ་མི་འཐད་དོ། །དེ་ནི་འདོད་པ་ཡིན་ནོ་ཞེ་ན། འོ་ན་དེ་དག་གིས་མོས་སྤྱོད་དུ་
གང་ཟག་གི་བདག་མེད་པ་དོན་སྤྱིའི་ཚུལ་གྱིས་དཔྱད་ནས་སྒོམ་པ་བཞིན་ཆོས་རང་
བཞིན་མེད་པའང་དཔྱད་ནས་སྒོམ་རིགས་སོ། །དེ་མི་འདོད་ཀྱང་འཕགས་པར་གྱུར་
ནས་སྒོམ་དགོས་ཏེ་རྟོགས་པའི་ཡེ་ཤེས་ན་འཕར་བའི་ཕྱིར་རོ། །ཆོས་རང་བཞིན་མེད་
པ་རིག་པ་དུ་མས་གཏམ་ལ་ཕབ་པ་མེད་བཞིན་རྟོགས་ན་གང་ཟག་གི་བདག་མེད་ཀྱང་
དེ་ལྟར་འགྱུར་དགོས་སོ། ། དགའ་ : ་
དེར་མ་ཟད་བྱང་སེམས་ཀྱི་སྙིང་རྗེ་དང་ཡོངས་བསྔོ་སོགས་ཁྱད་པར་ཅན་མ་གཏོགས་
ཅི་རིགས་པ་ཉན་རང་ལ་ཡང་ཡོད་པས། ཐེག་ཆེན་འཕགས་པ་བཞིན་དུ་ཚོགས་གཉིས་
ཡོངས་རྫོགས་ལ་ཞུགས་ནས་ཅིའི་ཕྱིར་རྣམ་མཁྱེན་མི་སྒྲུབ་སྟེ་འགྲུབ་ནུས་སུ་སོང་བའི་
ཕྱིར་རོ། །བྱང་སེམས་དབང་རྟུལ་གྱིས་ཟབ་ཅིང་རྒྱ་ཆེ་བ་རྣམས་མྱུར་བར་ཁོང་དུ་ཆུད་
མ་ནུས་ཀྱང་བློ་སྦྱངས་པས་བདེ་བླག་ཏུ་རྟོགས་པར་བཤད་དེ། ཕལ་པོ་ཆེ་ལས། ཤེས་
རབ་ཆུང་ངུས་ཆོས་འདི་དག ། ཀུན་ནས་ཤེས་པར་མི་ནུས་ཏེ། ། ཡེ་ཤེས་མིག་ནི་རྣམ་
སྦྱངས་པས། །འདི་ཡི་ཚུལ་ལ་འཇུག་པར་འགྱུར། །ཞེས་གསུངས་པའི་ཕྱིར། གཞན་
ཡང་ཐེག་པ་གསུམ་ཀས་མཐོང་ལམ་ཐོབ་པ་དང་ཐེག་པ་གཅིག་ཏུ་འགྱུར་དགོས་ཏེ་
ལྟ་བ་ལ་ཁྱད་མེད་པའི་ཕྱིར། དེ་ལྟར་ན་ཐལ་འགྱུར་བ་ཞི་མཐར་ལྷུང་བ་ཞིག་ཀྱང་
- 148 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
འབྱུང་ངོ་། ། སྙིང་རྗེ་དང་ཡོངས་བསྔོ་སོགས་མེད་པས་སྐྱོན་མེད་ཅེ་ན། ཐལ་འགྱུར་
བ་སྙིང་རྗེ་མེད་པ་དང་འགོག་མཐར་ལྷུང་བ་ཞིག་ནི་མཐོང་ཐོས་སུ་མ་བྱུང་ངོ༌། །ཆོས་
རང་བཞིན་མེད་པ་རྟོགས་པ་ཡོད་ཀྱང་སྒོམ་པ་མེད་དོ་སྙམ་ན། གང་ཟག་གི་བདག་
མེད་ཀྱང་མི་སྒོམ་པར་མཚུངས་སོ། །ཡང་ན་གཏན་ཚིགས་མི་འདྲ་བ་སྨྲ་དགོས་སོ། །
དབང་པོ་དམན་པས་ཤེ་ན་མ་ཡིན་ཏེ། བྱང་སེམས་ལས་ཀྱང་དབང་པོ་རབ་ཏུ་གྱུར་
བའི་ཕྱིར་རོ། །དང་པོ་ནས་དེ་འདྲའི་རིགས་ཅན་ཡིན་ནོ་ཞེ་ན། འོ་ན་དང་པོ་ནས་ཆོས་
རང་བཞིན་མེད་པ་བསྟན་པའི་སྣོད་མ་ཡིན་ཞིང་རྟོགས་པ་དང་སྒོམ་ནུས་པའི་རིགས་
ཀྱང་མ་ཡིན་ནོ། །དེའི་ཕྱིར་དེ་བཞིན་གཤེགས་པའི་བཀས་བཅད་པ་བཞིན་ཐེག་པ་
གསུམ་པོ་གོ་རིམ་མ་འདྲེས་པར་སོར་བཞག་བྱས་ན་ཉེས་པ་མེད་ཅིང་ལེགས་པ་ཡིན་
ནོ། །གལ་ཏེ་ཉན་རང་འཕགས་པ་ལ་མ་རྟོགས་པའི་ཆོས་ཤིག་ཡོད་ན་དེའི་མཉམ་
བཞག་གིས་གཟིགས་སམ་སྙམ་ན་དེས་ཆོས་བདག་མེད་པ་མ་གཞལ་གྱི་གང་ཟག་གི་
བདག་མེད་གཞལ་བའི་ཕྱིར་རོ། །གཞན་ཡང་། ཉན་ཐོས་འཕགས་པ་ལས་ཉོན་གྱིས་
འདོད་ཁམས་སུ་སྐྱེ་བ་ལེན་པ་མི་འཐད་དེ་སྟོང་ཉིད་རྟོགས་པའི་ཕྱིར། རྒྱུད་བླ་མ་ལས།
འཕགས་པས་འཆི་དང་ན་བ་དང་། །རྒ་བའི་སྡུག་བསྔལ་རྩད་ནས་སྤངས། །ལས་
དང་ཉོན་མོངས་དབང་གིས་སྐྱེ། །དེ་ལ་དེ་མེད་ཕྱིར་དེ་མེད། །ཅེས་གསུངས་སོ། །དཔེར་
ན་ས་བོན་ཚིག་པ་བཞིན་ཡེ་ཤེས་ཀྱི་མེས་ཉོན་མོངས་པ་བསྲེགས་ཟིན་པ་ལས་འབྲས་
བུ་སྐྱེ་བ་མི་སྲིད་པའི་ཕྱིར། བཞི་བརྒྱ་པ་ལས། ཇི་ལྟར་ས་བོན་མཐའ་མཐོང་ཞིང་། །
དེ་ལ་ཐོག་མ་ཡོད་མིན་ལྟར། །དེ་བཞིན་རྒྱུ་ནི་མ་ཚང་ཕྱིར། ། སྐྱེ་བའང་འབྱུང་བར་མི་
འགྱུར་རོ། །ཞེས་དང་། བདེན་པ་མཐོང་ལ་འཕེན་པ་མེད། །སྲེད་ལེན་བྲལ་ལ་ཡང་
སྲིད་མེད། །ཅེས་གསུངས་པ་དང་འགལ་ལོ། །
མི་འགལ་ཏེ་སྟོང་ཉིད་རྟོགས་ཀྱང་གྲངས་དུས་ཀྱི་སྒོ་ནས་མ་བསྒོམ་ཞིང་ཚོགས་ཆེན་
པོས་མ་ཟིན་པའི་ཕྱིར་ཞེ་ན། རྟོགས་ན་སྒོམ་དགོས་པ་རིག་པས་གྲུབ་པ་གོང་དུ་སོང་།
ཚོགས་མཐའ་ཡས་པ་མ་བསགས་པར་སྟོང་ཉིད་མི་རྟོགས་པར་བཤད་ཀྱི། སྟོང་ཉིད་
-149 -

ཁགྱི་དབུ་མ་རིན་ཆེན་ཕྲེང་བ་རྩ་འགྲེལ།
རྟོགས་ནས་ལས་ཉོན་སྤོང་བ་ཚོགས་བསགས་པ་ལ་རག་ལས་པར་མ་བཤད་དོ། །
རིག་པའི་དབང་ཕྱུག་གིས། སྟོང་ཉིད་ལྟ་བས་གྲོལ་བར་འགྱུར། ། སྒོམ་པ་ལྷག་མ་དེ་
དོན་ཡིན། །ཞེས་པས་ཀྱང་བསལ་ལོ། །ད་ནི་སྤྲོས་པ་བསྐྱུངས་ཏེ་དཀྱུས་མ་ཉིད་ལ་
འཇུག་གོ །གསུམ་པ་སྟོང་ཉིད་རྟོགས་པའི་ཕན་ཡོན་ནི། སྡུག་བསྔལ་སོགས༡། གང་
རྟོགས་ན་སྡུག་བསྔལ་རྒྱུ་དང་བཅས་པ་ཐམས་ཅད་ཟད་པར་བྱེད་པ་ཡི་ཕན་ཡོན་ཅན་
གྱི་དབུ་མའི་ཆོས་རྟེན་འབྱུང་གི་དེ་ཁོ་ན་ཉིད་འདི་ཐོས་ནས། གནས་ལུགས་ཀྱི་དོན་ལ་
རྟོག་པའམ་འཁྲུལ་བ་མེད་པའི་མཁས་པ་རྣམས་ནི་མི་འཇིགས་ཏེ། འཇིགས་བྱ་མ་
ཡིན་པའི་གནས་གཉེན་པོའི་ཕྱོགས་ལ་སྐྲག་མི་རིགས་པས་སོ། །ཟབ་མོའི་དོན་ལ་
བློ་སྡར་བའི་རྨོངས་པ་དག་ནི་གནས་ལུགས་ཀྱི་དོན་ཡོངས་སུ་མི་ཤེས་པའི་ཕྱིར་སྐྲག་
གོ །བཞི་བ་ཐར་བའི་རང་བཞིན་བཤད་པ་ལ་བཞི། ལྷག་མེད་ཀྱི་གནས་སྐབས་ན་
ཉོན་མོངས་པ་ཟད་པ་ལ་འཇིགས་མི་རིགས་པ་དང་། འཛིན་པ་མཐའ་དག་ཟད་པ་
ཐར་བར་བསྟན་པ་དང་། ལོག་ལྟ་དང་ཡང་དག་པའི་ལྟ་བའི་ཁྱད་པར་དང་། ལྷག་
བཅས་ཀྱི་དུས་ནའང་སྤྲོས་པ་ཟད་པར་བསྟན་པའོ། །དང་པོ་ནི། མྱ་ངན་སོགས༡།
འཇིགས་པའི་གནས་ཡིན་ཏེ་སྟོང་ཉིད་ནི་བདག་དང་བདག་གི་བའི་ཡུལ་བཀག་པ་
ཡིན་ན་རྒྱུ་དེས་འཇིགས་པ་སྐྱེ་ལ། ཐར་བ་ཐོབ་ཚེ་ཕུང་པོ་གཏན་ནས་མེད་ན་ཐོབ་བྱ་
འཐོབ་བྱེད་མེད་པས་སྐྲག་གོ་ཞེ་ན། ཉན་ཐོས་སྡེ་བ་ཁྱོད་ཀྱང་ཕུང་པོ་ལྷག་མ་མེད་
པར་མྱ་ངན་ལས་འདས་པ་རྣམས་ལ་ཟག་བཅས་ཀྱི་ཕུང་པོ་འདི་དག་ཀུན། མེད་པར་
གྱུར་པ་འདོད་དགོས་ན་དེ་ལ་ཁྱོད་ཅིའི་ཕྱིར་མི་འཇིགས་ཏེ་རྒྱུ་མཚན་མཚུངས་པའི་ས་
ཕྱིར། དེ་ལ་མི་འཇིགས་ན་སྐབས་འདིར་ལྷག་མེད་ཀྱི་གནས་སྐབས་ན་ཉོན་མོངས་
གསུམ་པོ་དེ་མེད་པར་བཤད་པ་ནི་དོན་ལ་གནས་པའི་ཕྱིར་དེ་ལ་ཁྱོད་ནི་ཅི་སྟེ་འཇིགས་
པར་བྱེད་དེ་མི་རིགས་སོ། །
དེས་ན་གཉེན་པོ་སྟོང་པ་ཉིད་ལ་སྐྲག་པར་མི་བྱ་སྟེ། ནད་ལ་མི་སྐྲག་པར་སྨན་ལ་སྐྲག་
པ་བཞིན་ནོ། །གཉིས་པ་ལ་གསུམ། དངོས་མེད་རང་བཞིན་གྱིས་གྲུབ་པ་ཐར་བ་མི་
- 150 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
འཐད། ཐར་བ་དངོས་པོར་མི་འཐད། དངོས་ཀྱི་དོན་ནོ། །དང་པོ་ནི། ཐར་ལ་སོགས༡།
སྡུག་བསྔལ་ཟད་པའི་ཐར་བ་རང་བཞིན་གྱིས་གྲུབ་པས་ཁོ་བོ་ཅག་མི་འཇིགས་སོ་ཞེ་
ན། ཐར་བ་ལ་གང་ཟག་གི་བདག་མེད་ཅིང་ཕུང་པོ་རང་བཞིན་གྱིས་གྲུབ་པ་ཡང་མེད་
ལ། གལ་ཏེ་ཐར་བ་ནི་བདག་དང་བདག་མེད་སོགས་སྤྲོས་པ་མཐའ་དག་བཀག་པ་
དེ་འདྲ་བ་རང་གཞན་གཉིས་ཀས་འདོད་དགོས་པའི་ཕྱིར། བདག་དང་ཕུང་པོ་རང་
བཞིན་གྱིས་མ་གྲུབ་པ་གསལ་བ་སྟེ་ངེས་པར་སྟོང་པ་ཉིད་ཡིན་པ་ལ། སྐབས་འདིར་
ནི་ཉན་ཐོས་སྡེ་བ་ཁྱོད་ཀོ་ཅིས་མི་དགའ་སྟེ་ཐར་བའི་གནས་སྐབས་ན་ཕུང་པོ་མེད་པར་
འདོད་པའི་ཕྱིར་རོ། །ཐལ་འགྱུར་བའི་ལུགས་ལ་འགོག་པ་མྱང་འདས་དང་དོན་དམ་
བདེན་པ་དོན་གཅིག་སྟེ། རྣམ་སྣང་མངོན་བྱང་ལས། གང་དག་སྟོང་ཉིད་མི་ཤེས་པ།།
།དེ་ཡིས་མྱ་ངན་འདས་མི་ཤེས། །དེ་ཕྱིར་དངོས་དང་དངོས་མེད་པ། །འཇིག་པས་
སྟོང་ཉིད་ཤེས་པར་བྱ། །ཞེས་གསུངས་སོ། །གཉིས་པ་ནི། མྱ་ངན་སོགས་རྐང་པ༢།
ཕུང་པོ་འགག་པའི་ཐར་བ་དེ་ཉིད་དངོས་པོ་ཡིན་ནོ་ཞེ་ན། མྱ་ངན་ལས་འདས་པའི་
འགོག་པ་དེ་ནི་དངོས་པོ་མེད་པའང་རང་བཞིན་གྱིས་གྲུབ་པ་ཡོད་པ་མིན་པའི་ཕྱིར་ན།
དེ་དངོས་པོ་རང་བཞིན་གྱིས་གྲུབ་པ་ག་ལ་ཡིན་ཏེ་མིན་ནོ། །གལ་ཏེ་མི་སྟོང་ཅུང་ཟད་
ཡོད། །སྟོང་པའང་ཅུང་ཟད་ཡོད་པར་འགྱུར། །སྟོང་མིན་ཅུང་ཟད་ཡོད་མིན་ན། །སྟོང་
པ་ཡོད་པར་ག་ལ་འགྱུར། །ཞེས་རྩ་ཤེས་ལས་གསུངས་སོ། །གསུམ་པ་ནི། དངོས་
དང་སོགས་རྐང་པ༢། དེས་ན་དངོས་པོ་དང་དངོས་པོ་མེད་པ་རང་བཞིན་གྱིས་གྲུབ་
པར་འཛིན་པའི་སྤྲོས་པ་རྣམས་ཆོས་ཀྱི་དབྱིངས་སུ་བུད་ཤིང་ཟད་པའི་མེ་བཞིན་ཟད་
པ་ཉིད་དེ་མྱ་ངན་ལས་འདས་པ་ཤེས་པར་བྱའོ། །
དེ་ལྟར་མིན་པར་དངོས་མེད་ལ་དངོས་པོར་འཛིན་ན། དངོས་པོ་ཁས་ལེན་ཡོད་ན་ནི། །
འདོད་ཆགས་ཞེ་སྡང་མི་བཟད་འབྱུང་། ། ཞེས་དང་། གང་ཡང་རུང་བའི་གནས་རྙེད་
ན། །ཉོན་མོངས་སྦྲུལ་གདུག་གཡོ་ཅན་གྱིས། །ཟིན་པར་འགྱུར་རོ་གང་གི་སེམས། །
གནས་མེད་དེ་ནི་ཟིན་མི་འགྱུར། ། ཞེས་དང་། གཞན་ཡང་མྱང་འདས་དངོས་པོར་
• 15 -

དབུ་མ་རིན་ཆེན་ཕྲེང་བ་རྩ་འགྲེལ།
འདོད་ན་འདུས་བྱས་སུ་འགྱུར་བའི་ལུང་སློབ་དཔོན་འདིའི་གཞུང་ལས་འབྱུང་ངོ་། །
རྒྱ་འགྲེལ་ཁ་ཅིག་ཏུ་རྐང་པ་གཉིས་པོ་འདི་སོ་སོར་བརྟགས་མིན་གྱི་འགོག་པ་ལ་བཤད་
དོ། །ཉན་ཐོས་སྡེ་བས་འདུས་མ་བྱས་གསུམ་རྟག་དངོས་རྫས་ཡོད་འདོད་པ་འདི་མི་
འཐད་དེ། ཐོགས་རེག་གི་གཟུགས་མེད་པ་ཙམ་ལ་ནམ་མཁར་བཏགས་པ་དང་འདུས་
བྱས་རྣམས་རྐྱེན་མ་ཚང་བས་མི་སྐྱེ་བ་ཙམ་སོ་སོར་བརྟགས་མིན་གྱི་འགོག་པ་དང་།
ཟག་བཅས་རྣམས་གཉེན་པོ་ཤེས་རབ་ཀྱིས་བྲལ་བ་སོ་སོར་བརྟགས་པའི་འགོག་པ་
སྟེ་དེ་དག་ལ་དངོས་པོ་བདེན་པར་གྲུབ་པ་ཞིག་མེད་པའི་ཕྱིར་རོ། །གསུམ་པ་ལྟ་་་་
གཉིས་ཀྱི་ཁྱད་པར་ནི། མདོར་ན་སོགས༢། སྨྲས་པ། མྱ་ངན་འདས་པ་ཡང་རང་བཞིན་
གྱིས་མེད་ན་མེད་པར་ལྟ་བ་ཉིད་དུ་མི་འགྱུར་རམ་ཞེ་ན། བཤད་པར་བྱའོ། །མདོར་
བསྡུ་ན་དཀོན་མཆོག་དང་བདེན་པ་དང་ལས་འབྲས་ཀྱི་འབྲེལ་བ་སོགས་ཐ་སྙད་དུ་
ཡང་མེད་དོ་སྙམ་པ་ནི་མེད་པར་ལྟ་བ་ཉིད་ཡིན་ལ། དགེ་སོགས་ཀྱི་ལས་དང་ལས་
ཀྱི་འབྲས་བུ་མེད་ཅེས་པའི་སྐུར་བ་འདེབས་པ་ནི་མི་དགེ་བ་སྟེ། རྒྱུའི་དུས་སུ་བསོད་
ནམས་མ་ཡིན་པའི་ལས་ཞེས་བྱ་ཞིང་འབྲས་བུའི་དུས་སུ་ངན་འགྲོ་སྐྱེད་པས་ནི་ངན་
སོང་བ་ཞེས་བྱ་ལ། དེས་ན་དེ་འདྲ་བ་ལ་ནི་ཐ་སྙད་ཙམ་ཡང་མེད་པར་རྟོག་པའི་ལོག་
པར་ལྟ་བའོ་ཞེས་མདོ་ལས་བཤད་དོ། །ཡང་དག་པའི་ལྟ་བ་མདོར་བསྡུ་ན་ཐ་སྙད་
ཙམ་དུ་ལས་འབྲས་སོགས་ཡོད་པར་ཡིད་ཆེས་པར་ལྟ་བ་ནི་ཡོད་པར་ལྟ་བ་ཉིད་ཅེས་
བྱ་ལ། ལས་ཀྱི་འབྲས་བུ་ཡོད་ཅེས་པར་ལྟ་བའི་འདོད་པ་དགེ་བའི་ལས་ནི། བསོད་
ནམས་ཀྱི་ལས་དང་འབྲས་བུ་བདེ་འགྲོའི་རྒྱུ་མཐུན་པ་སོགས་འབྲས་བུ་ཕུན་ཚོགས་
སྐྱེད་པ་དེ་ནི་ཡང་དག་པའི་ལྟ་བ་ཞེས་མདོ་ལས་བཤད་དོ། །འདི་སྐད་དུ། འཇིག་རྟེན་
པ་ཡི་ཡང་དག་ལྟ། །ཆེན་པོ་སུ་ལ་ཡོད་གྱུར་པ། །དེ་ནི་བསྐལ་པ་སྟོང་དུ་ཡང་། །ངན་
འགྲོར་འགྲོ་བར་མི་འགྱུར་རོ། ། དག་
ཞེས་གསུངས་པས་ལྟ་བ་དེ་ཡོད་ན་དགེ་བ་འགྲུབ་པ་ལ་དགོངས་སོ། །བཞི་བ་ལྷག་
བཅས་ཀྱི་དུས་སུའང་སྤྲོས་པ་ཟད་པར་བསྟན་པ་ནི། ཤེས་པས་སོགས༡། ལྷག་མེད་
- 152

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དུ་མ་ཟད་ལྷག་བཅས་སུའང་བདག་དང་བདག་མེད་ཀྱི་སྤྲོས་པ་མི་དམིགས་པའི་གནས་
ལུགས་ཤེས་པས་མེད་ལྟ་དང་ཡོད་ལྟ་ཐམས་ཅད་ཞི་བའི་ཕྱིར། མི་དགེ་བའི་ལས་
སྡིག་པ་དང་བསོད་ནམས་དགེ་བའི་ལས་ལ་སོགས་པ་ལས་འདས་པ་དེ་ཡིས་ངན་འགྲོ་
དང་བདེ་འགྲོ་ཐམས་ཅད་ལས་གང་ཟག་དེ་ནི་ཐར་བ་ཡིན་པར་དམ་པ་རྒྱལ་བས་་་་་
བཤད་དོ། ། བཞི་བརྒྱ་པར་ཡང་། ཡོད་པར་འཛིན་ལ་ཐར་བ་མེད། ། མེད་པར་འཛིན་
ལ་མཐོ་རིས་མེད། །ཅེས་སོགས་གསུངས་པས། རྒྱུ་འབྲས་ཡོད་མེད་ཀྱི་ལྟ་བ་ཞི་བ་
དང་དགེ་སྡིག་འཁོར་བའི་འདུ་བྱེད་རྒྱུན་ཆད་པ་ལ་མྱང་འདས་སུ་འཇོག་པའོ། ། ཉན་
རང་དགྲ་བཅོམ་པ་སྲིད་པར་ཉིང་མཚམས་མི་སྦྱོར་བའང་ངར་འཛིན་གྱིས་བསྐྱེད་པའི་
འཁོར་བའི་རྒྱུ་འབྲས་ཟད་པ་དེའི་ཕྱིར་རོ། །གསུམ་པ་ཆོས་ཀུན་རྟག་ཆད་ཀྱི་མཐའ་
དང་བྲལ་བར་བསྟན་པ་ལ་བཞི། རྒྱས་པར་བཤད་པ་དང་། དེ་ལ་ཆད་པར་ཐལ་བའི་
ཉེས་པ་མེད་པ་དང༌། མཐའ་བྲལ་སངས་རྒྱས་ཀྱི་ཐུན་མོང་མིན་པའི་ཁྱད་ཆོས་སུ་
བསྟན་པ་དང་། དངོས་པོ་རང་བཞིན་གྱིས་གྲུབ་པ་དགག་པའོ། །དང་པོ་ལ་བཞི།
རྒྱུ་འབྲས་རང་བཞིན་གྱིས་གྲུབ་པ་དགག གྲགས་པ་དང་འགལ་བ་སྤང་། གཉིས་མེད་
ཀྱིས་དོན་རྟོགས་པས་གྲོལ། ཤེས་བྱེད་ཀྱི་དཔེ་བཤད་པའོ། །དང་པོ་ལ་གཉིས། ཕ་
རོལ་བས་རྒྱུ་འབྲས་ཡོད་མེད་མཐའ་བྲལ་བཤད། དབུ་མས་དེ་རང་བཞིན་གྱིས་གྲུབ་
པ་དགག་པའོ། །དང་པོ་ནི། སྐྱེ་བ་སོགས༡། སྨྲས་པ། ཁོ་བོ་ཅག་ནི་སྡུག་བསྔལ་སྐྱེ་
བ་བདག་འཛིན་གྱི་རྒྱུ་དང་བཅས་པ་ཚད་མས་མཐོང་བས་ན་ཞེས་གཏན་ཚིགས་དང་།
ཁྱེད་དབུ་མ་པས་འཁོར་བ་རྒྱུ་འབྲས་ཐ་སྙད་དུའང་མེད་པ་ཉིད་དུ་ལྟ་བ་ལས་འདས་
པ་ཡིན་ཞེས་ཆད་པའི་མཐའ་མེད་པར་དམ་བཅའ་བ་དང་། སྡུག་བསྔལ་རྒྱུ་བཅས་
འགོག་པ་ལམ་བདེན་གྱི་རྒྱུ་དང་བཅས་པ་ཚད་མས་མཐོང་བས་ན་ཞེས་རྟགས་དང་།
ཐེར་ཟུག་ཏུ་ཡོད་པ་ཉིད་དུའང་ཁས་མི་ལེན་ཞེས་རྟག་པའི་མཐའ་མེད་པར་དམ་བཅའ་
འོ། །གཉིས་པ་ནི། སྔར་སྐྱེས་སོགས༡། དེ་ལ་བཤད་པ། འབྲས་བུ་ལས་སྔར་སྐྱེས་
པ་དང་ལྷན་ཅིག་སྐྱེས་པ་དང་ཕྱིས་སྐྱེ་བ་གང་ཡང་དོན་དམ་པར་ན་རྒྱུ་མིན་ཏེ། རིམ་
- 153 -

དབུ་མ་རིན་ཆེན་ཕྲེང་བ་རྩ་འགྲེལ། ཆོས་
པ་ལྟར་འགགས་པའམ་ལྟོས་མེད་དང་བསྐྱེད་བྱ་སྐྱེད་བྱེད་མི་རུང་བ་དང་འབྲས་བུ་རྒྱུ་
མེད་དང་རྒྱུ་འབྲས་མེད་དུ་འགྱུར་བའི་ཕྱིར་དོན་དུ་རྒྱུ་རང་བཞིན་གྱིས་གྲུབ་པ་མེད་དོ། །
མ་ཟད་རྒྱུ་འབྲས་ངོ་བོ་ཉིད་ནས་མ་གྲུབ་པས་དོན་དམ་ཚད་མས་བརྟག་པའི་ངོར་དང་
ཡང་དག་པ་སྟེ་ཐ་སྙད་ཤེས་པས་བརྟག་པ་ཉིད་དུ་ན་ཡང་རང་བཞིན་གྱིས་གྲུབ་པའི་
སྐྱེ་བའང་རབ་ཏུ་མ་གྲུབ་ཅིང་མི་དམིགས་པས་ཁས་བླངས་པ་མེད་པའི་ཕྱིར་རོ། །
འཕགས་པ་དཀོན་མཆོག་འབྱུང་གནས་ཀྱི་མདོ་ལས། གང་ནའང་སྟོང་པ་རིག་པ་མེད་
པ་ནི། །ནམ་མཁའ་བར་སྣང་བྱ་ཡི་རྗེས་དང་མཚུངས། ། གང་ནའང་ངོ་བོ་ཉིད་འགའ་
ཡོད་མིན་པ། །དེ་ནི་ནམ་ཡང་གཞན་གྱི་རྒྱུར་མི་འགྱུར། །ཞེས་སོགས་གསུངས་སོ། །
རྒྱུ་འབྲས་རང་བཞིན་གྱིས་གྲུབ་པ་བཀག་ན་རྐྱེན་འདི་བ་ཙམ་ཡང་ཁེགས་པས་འཇིག་
རྟེན་གྱི་གྲགས་པ་དང་འགལ་ལོ་ཞེ་ན་མི་འགལ་ཏེ། རིག་པས་བརྟག་མི་བཟོད་པའི་
དབང་དུ་བྱས་ཀྱི་སྣང་ཙམ་ཐ་སྙད་དུ་ཕན་ཚུན་ལྟོས་ནས་རྣམ་པར་བཞག་པ་ཙམ་མེད་
ཅེས་ཁས་བླངས་པ་མིན་ཞིང་དེ་ལས་གཞན་རང་གི་ངོ་བོས་གྲུབ་པའི་ཆོས་ནི་ཅུང་ཟད་
ཀྱང་མེད་དོ། །གཉིས་པ་གྲགས་འགལ་སྤང་པ་ནི། འདི་ཡོད་སོགསའ། འཇིག་རྟེན་
ན་གྲགས་པའི་དཔེ་འདི་ལྟར། རྒྱུ་མ་རིག་པ་འདི་ཡོད་པས་ན་དེའི་རྐྱེན་ཅན་འདུ་བྱེད་
འདི་འབྱུང་སྟེ་དཔེར་ན། ལྟོས་ས་རིང་པོ་ཡོད་ན་དེར་ལྟོས་པའི་ཐུང་ངུ་ཡོད་པ་བཞིན་
ནོ་ཞེས་རྣམ་དབྱེ་བདུན་པ་དང༌། མ་རིག་པ་འདི་སྐྱེས་པས་ན་འདུ་བྱེད་འདི་སྐྱེས་ཏེ་
དཔེར་ན་མར་མེ་བྱུང་བས་འོད་བཞིན་ནོ། །ཞེས་ལྔ་བའི་སྒྲ་སྟེ་གཉིས་ཀྱིས་རྟེན་འབྲེལ་
བརྟེན་ནས་བཏགས་པ་དང་བརྟེན་ནས་སྐྱེས་པའི་ཕྱིར་རང་ངོས་མ་གྲུབ་པར་བསྟན།
རང་གི་ངོ་བོས་གྲུབ་ན་ལྟོས་པར་མི་རིགས་པའི་དཔེ་དེ་བཞིན་ནོ། ། ཨཱརྱ་དེ་བས།
འཇིག་རྟེན་པ་ཡི་དོན་མཐོང་ན། །འཇིག་རྟེན་ཉིད་ཀྱིས་བསྒྲུབ་པར་བྱ། ཀུན་ནས་
ཉོན་མོངས་སྤོང་འདོད་ན། །དམ་པའི་དོན་གྱིས་བཙལ་བར་བྱ། ། ཞེས་ཐ་སྙད་ལ་
དཔྱད་པ་མེད་པར་འཇིག་རྟེན་གྱིས་བསྒྲུབ་པའམ་གྲགས་པ་ལྟར་བྱའོ་གསུངས། དེ་
ལྟར་ན་ཆད་པའི་སྐྱོན་མེད་དོ། ། ན་
-154

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཚངས་པ་ཁྱད་པར་སེམས་ཀྱིས་ཞུས་པར། ནམ་མཁའ་ལྟ་བུར་རྣམ་དག་པར། །གང་
གིས་འཇིག་རྟེན་འདི་ཤེས་ན། །གྲགས་པ་ཆེན་པོའི་འཇིག་རྟེན་གྱི། །སྣང་བ་ལྟ་བུར་
འགྱུར་བ་ཡིན། ། ཞེས་ངོ་བོ་སྟོང་ཡང་སྣང་བ་མི་འགག་པར་གསུངས་སོ། །ཡང་གོང་གི་
དཔེ་དོན་རྒྱས་པར་བཤད་པ་ནི། ལྟོས་གཞི་རིང་པོ་མེད་ན་ལྟོས་ཆོས་ཐུང་བ་ཉིད་ལྟོས་
མེད་དུ་རང་གི་ངོ་བོ་ལས་གྲུབ་པ་ཡོད་པ་མ་ཡིན་པ་བཞིན། རྒྱུ་འབྲས་ཕན་ཚུན་བརྟེན་
ནས་བཏགས་པ་ཡང་དེ་བཞིན་ནོ། །སྐྱེ་བ་ཡང་རྒྱུ་ལ་མ་བརྟེན་པར་རང་གི་ངོ་བོ་ལས་
ཡོད་པ་མིན་ཏེ་རང་བཞིན་ལས་གྲུབ་པའི་སྐྱེ་བ་ཡོད་པ་མིན་པའི་ཕྱིར། དཔེར་ན་མར་
མེ་ཉིད་གཞི་བྱུང་བ་མེད་པའི་ཕྱིར་རམ་མེད་ན་དེའི་འོད་ཀྱང་འབྱུང་བ་མེད་པ་བཞིན་
རྒྱུ་འབྲས་རྟག་པར་ཡང་མི་འགྱུར་ཏེ་རྒྱུ་རྣམས་འབྲས་བུའི་དོན་དུ་འབྱུང་བས་འབྲས་
བུ་བྱུང་བ་དང་རྒྱུ་འགག་པའི་ཕྱིར་རོ། །གསུམ་པ་གཉིས་མེད་ཀྱི་དོན་རྟོགས་པས་གྲོལ་
བ་ནི། དེ་ལྟར་སོགས༢། ཁོ་བོ་དབུ་མ་པ་ནི་རྒྱུ་འབྲས་མེད་པ་ཉིད་དུ་ཁས་མི་ལེན་
ཞིང་མེད་པའི་ལྟ་བ་ཅན་ཡང་མ་ཡིན་ཏེ། རྒྱ་ཆེར་རོལ་པ་ལས། ས་བོན་ཡོད་ན་མྱུ་གུ་
ཇི་བཞིན་ཏེ། ། ས་བོན་གང་ཡིན་སྨྱུ་གུ་དེ་ཉིད་མིན། ། དེ་ལས་གཞན་མིན་དེ་ཡང་མ་
ཡིན་ཏེ། །དེ་ཕྱིར་རྟག་མིན་ཆད་མིན་ཆོས་ཉིད་དོ། །ཞེས་གསུངས་པའི་ཕྱིར། དེ་ལྟར་
ལས་རྒྱུ་འབྲས་སུ་སྐྱེ་བ་ཐ་སྙད་ཀྱི་ཤེས་པས་མཐོང་ཞིང་ས་བོན་ལས་མྱུ་གུ་སྐྱེ་བ་ལྟར།
འཇིག་རྟེན་འདིའི་ལུགས་ནི་ཇི་བཞིན་དུ་རྒྱུ་འབྲས་རྟོག་པའི་སྤྲོས་པ་ལས་བྱུང་བར་
ཁས་བླངས་པས་ཏེ། རྣམ་རྟོག་སྤྲོས་པའི་དབང་གིས་སྣང་བ་དང་ཐ་སྙད་པའི་ཤེས་
པས་བཟུང་བ་ཙམ་ལས་འབྲས་ཡོད་པ་མི་འགོག་པའི་ཕྱིར། ཐ་སྙད་ཁས་ནི་མ་བླངས་
པར། །ངེད་ཅག་འཆད་པར་མི་བྱེད་དོ། །
ཞེས་པས་གཏན་ནས་མེད་པ་ཉིད་དུ་ཡང་ཁས་མི་ལེན་ནོ། ། ཡོད་པ་ཉིད་དུ་ཁས་མི་
ལེན་ཞིང་རང་བཞིན་གྱིས་གྲུབ་པའི་ཚུལ་དུ་ཡོད་པར་ལྟ་བ་ཅན་དུ་ཡང་མི་འགྱུར་ཏེ།
རྒྱུ་འབྲས་དོན་དམ་པར་འགོག་པ་ཡིན་གྱི་རྟོག་པའི་སྤྲོས་པ་ལས་མ་བྱུང་བ། རང་གི་
ངོ་བོ་ཡང་དག་པར་གྲུབ་པ་ཇི་ལྟ་བ་བཞིན་དེ་ཁོ་ན་ཉིད་དུ་ཡོད་པར་འགྱུར་བ་ཞིག
- 155

| དབུ་མ་རིན་ཆེན་ཕྲེང་བ་རྩ་འགྲེལ།
རང་དབང་བར་ཁས་ལེན་ན་ཡོད་པར་ལྟ་བ་ཅན་ཉིད་དུ་ཅིའི་ཕྱིར་མི་འགྱུར་ཏེ་འགྱུར་
ན་ཡང་དེ་ལྟར་ཁས་མི་ལེན་ལ། རྒྱུ་མཚན་དེས་ན་མཐའ་གཉིས་ལ་མི་བརྟེན་པ་མཐའ་
བྲལ་གྱི་དེ་ཁོ་ན་ཉིད་ཁོང་དུ་ཆུད་པས་འཆིང་བ་ཐམས་ཅད་ལས་གྲོལ་བར་འགྱུར་རོ།།
ཚངས་པས་ཞུས་པར། ཆོས་ཀྱི་རང་བཞིན་ཤེས་ནས་ནི། ། འཇིག་རྟེན་དག་ཀྱང་འཇིག་
མི་བྱེད། །ཕུང་པོ་རྣམས་ལ་རང་བཞིན་མེད། །འདི་ནི་འཇིག་རྟེན་ཆོས་ཉིད་དོ། །
ཞེས་སོ། ། རྒྱུ་འབྲས་འཁོར་བའི་ཆོས་ཐམས་ཅད་རྣམ་རྟོག་ལས་བྱུང་བ་ནི། མདོ་ལས།
སེམས་ཅན་འཇིག་རྟེན་སྣོད་ཀྱི་འཇིག་རྟེན་དག ། སྣ་ཚོགས་སེམས་ཉིད་ཀྱིས་ནི་སྤྲོས་
པ་སྟེ། །འགྲོ་བ་མ་ལུས་ལས་ལས་སྐྱེས་པར་བསྟན། །སེམས་ལས་མ་གཏོགས་ལས་
ནི་ཡོད་མ་ཡིན། །ཞེས་དང་། རྩ་ཤེས་ལས། ལས་དང་ཉོན་མོངས་རྣམ་རྟོག་ལས། །
དེ་ནི་སྤྲོས་དང་སྤྲོས་པ་ནི། །སྟོང་པ་ཉིད་ཀྱིས་འགག་པར་འགྱུར། །ཞེས་གསུངས་སོ། །
བཞི་བ་ཤེས་བྱེད་ཀྱི་དཔེ་ལ་གསུམ། དངོས་པོའི་དེ་ཁོ་ན་ཉིད་རྟོགས་པ་དང་མ་རྟོགས་
པའི་དཔེ། ཕུང་པོ་རང་བཞིན་གྱིས་གྲུབ་པ་དགག ཡོད་མེད་ཀྱི་ལྟ་བ་མ་སྤངས་ན་མི་
གྲོལ་བའོ། །དང་པོ་ནི། ཐག་རིང་སོགས།༢ བཤད་མ་ཐག་པ་དེ་དག་དཔེས་བསྟན་
པ༑ རྒྱང་ཐག་རིང་པོ་ནས་ནི་མཐོང་བའི་གཟུགས་དེ་དང་ཉེ་བ་རྣམས་ཀྱིས་གསལ་
བར་མཐོང་ངོ༌། །དཔེ་དེ་བཞིན་དུ་སྨིག་རྒྱུ་དེ་ཆུ་མིན་ལ་གལ་ཏེ་ཆུ་ཡིན་ན་དེ་དང་ཐག་
ཉེ་བ་རྣམས་ཀྱིས་ཅིས་མི་མཐོང་སྟེ་མཐོང་དགོས་ཏེ་ཆུ་ཡིན་པའི་ཕྱིར། ཇི་ལྟར་སོ་སོ་
སྐྱེ་བོ་དེ་ཁོ་ན་ཉིད་རྟོགས་པ་ལ་ཐག་རིང་བ་རྣམས་ཀྱིས་ནི་འཇིག་རྟེན་འཁོར་བ་འདི་
ནི་ཡང་དག་པར་གྲུབ་པ་མཐོང་ལ། ཐག་ཉེ་བའི་གཟུགས་མཐོང་བ་དེ་ལྟར་དེ་ཁོ་ན་
ཉིད་དེ་དང་ཉེ་བའི་འཕགས་པ་རྣམས་ཀྱིས་ཀྱང་འཇིག་རྟེན་གྱི་དངོས་པོ་རང་བཞིན་
གྱིས་གྲུབ་པ་མཐོང་དགོས་པ་ལ། མི་མཐོང་སྟེ་འཕགས་པའི་མཉམ་བཞག་གི་ངོར་
སྔོ་སེར་སྣ་ཚོགས་པའི་མཚན་མ་ཅུང་ཟད་ཀྱང་མི་སྣང་བའི་ཕྱིར། ཐག་ཉེ་བར་ཕྱིན་
པའི་ངོར་སྨིག་རྒྱུ་ཆུའི་རྣམ་པས་སྟོང་པ་དེ་བཞིན་ནོ། །གཉིས་པ་ནི། ཇི་ལྟར་སོགས༡།
ཇི་ལྟར་འཁྲུལ་གཞི་སྨིག་རྒྱུ་ཆུ་མིན་པ་ལ་འཁྲུལ་བ་ཆུ་དང་འདྲ་བར་སྣང་བ་ལས། ཆུ་
-156 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཉིད་མིན་ཏེ་ཡང་དག་པའི་དོན་དུ་བརྟགས་ན་ཆུའི་དངོས་པོ་ཡོད་པ་མ་ཡིན་ཞེས་ཆུ་
མེད་པ་ལ་ཆུར་འཁྲུལ་བ་བཟློག་ནུས་པ་དེ་བཞིན་དུ་འཁྲུལ་གཞི་ཕུང་པོ་ལ་བདག་ཆུ་
དང་འདྲ་བར་སྣང་ཞིང་འཁྲུལ་བ་དེ་དག་ཀྱང་བདག་ཏུ་གྲུབ་པ་མིན་ཏེ། དོན་དུ་བརྟགས་
ན་རང་བཞིན་གྱིས་གྲུབ་པ་ཡོད་པ་མིན་པ་ངོ་བོ་ཉིད་ནས་སྟོང་པའི་ཕྱིར་རོ། །བདག་
མེད་ཀྱང་ཡོད་པར་འཁྲུལ་བ་ཙམ་དེ་བཟློག་ནུས་པས་མེད་པ་ལ་ཟློག་པ་མེད་དོ་ཞེས་
ཟློག་པ་བདེན་པར་འཛིན་པ་ཟློག་བྱེད་ལ་སྨིག་རྒྱུའི་དཔེ་བསྟན་ནོ། །གསུམ་པ་ནི།
སྨིག་རྒྱུ་སོགས༢། དཔེར་ན་ཁ་ཅིག་སྨིག་རྒྱུ་ལ་ནི་འདི་ཆུའོ་ཞེས་བསམ་སྟེ་སྨིག་རྒྱུ་
དང་ཉེ་བ་དེར་ནི་སོང་བ་ལས། གལ་ཏེ་ཆུ་སྔར་ཡོད་པ་དེ་ད་ནི་མེད་དོ་ཞེས་གཏན་ནས་
མེད་པ་ལ་ཡོད་མེད་གཉིས་སུ་འཛིན་པ་དེ་ནི་ཤིན་ཏུ་བླུན་པ་ཉིད་དེ། དེ་ན་ཆུ་སྔ་ནས་
མེད་པའི་ཕྱིར་རོ། །དེ་བཞིན་དུ་སྣང་ལ་རང་བཞིན་མེད་པ་ཐ་སྙད་དུ་སྨིག་རྒྱུ་ལྟ་བུ་ཡི།
འཇིག་རྟེན་འཁོར་བ་ཉེར་ལེན་གྱི་ཕུང་པོ་འདི་དང་པོ་ནས་རང་བཞིན་གྱིས་ཡོད་མ་
མྱོང་བས་དེ་ལ་རང་བཞིན་གྱིས་ཡོད་ཅེས་སམ་སྔར་རང་བཞིན་གྱིས་ཡོད་པ་ཕྱིས་མེད་
དོ་ཞེས། ཡོད་མེད་རྟག་ཆད་དུ་འཛིན་པ་དེ་ནི་ཤིན་ཏུ་རྨོངས་པ་སྟེ་ཕྱིན་ཅི་ལོག་པའོ
དེ་ཁོ་ན་ཉིད་ཀྱི་དོན་ལ་རྨོངས་པ་ཡོད་ན་འཁོར་བ་ལས་མི་གྲོལ་ལོ་འཁོར་བའི་རྒྱུ་མ་
སྤངས་པས་སོ། ། ན་
གཉིས་པ་དེ་ལ་ཆད་པར་ཐལ་བའི་ཉེས་པ་མེད་པ་ལ་གསུམ། ཐར་བ་ཐོབ་པ་ལ་གཉིས་
མེད་རྟོགས་དགོས་པ། མཐའ་བྲལ་རྟོགས་པ་ལ་ཡོད་མེད་ཀྱི་ལྟ་བ་ཅན་དུ་སྨྲ་བ་དགག་
པ༑ སྤྲོས་བྲལ་ཁོང་དུ་ཆུད་པ་ལ་ཉེས་པ་མེད་པའོ། །དང་པོ་ནི། མེད་པ་སོགས༡།
ལས་འབྲས་ལ་སྐུར་བ་འདེབས་པའི་མེད་པར་སྨྲ་བ་དག་ནི་ཉེས་པ་དེའི་དབང་གིས་
ངན་འགྲོར་འགྲོ་སྟེ་མཐོ་རིས་ཀྱི་རྒྱུ་བཀག་པའི་ཕྱིར། དམིགས་པའི་དུག་དང་བཅས་
ཏེ་ལས་འབྲས་ལ་ཡིད་ཆེས་པའི་ལྟ་བ་ཅན་གྱི་ཡོད་པར་སྨྲ་བ་པ་ནི་དེའི་དབང་གིས་
བདེ་འགྲོར་འགྲོ་ཡང་། ལྟ་བ་དེ་ཙམ་ལས་མེད་པས་ངན་འགྲོར་མ་ལྷུང་ཡང་འཁོར་
བར་འགྲོ་བ་ཉིད་དུ་ཟད་དོ། །གནས་ལུགས་ཀྱི་དོན་ཡང་དག་པ་ཇི་ལྟ་བ་བཞིན་མངོན་
-157 -

༡ དབུ་མ་རིན་ཆེན་ཕྲེང་བ་རྩ་འགྲེལ།
སུམ་དུ་ཡོངས་སུ་ཤེས་པའི་ཕྱིར་ཡོད་མེད་ཀྱི་མཐར་ལྟ་གཉིས་ལ་མི་བརྟེན་པ་ས་
འཕགས་པ་རྣམས་ནི་ཐར་བར་འགྱུར་ཏེ། རྣམ་པར་མི་རྟོག་པའི་ཡེ་ཤེས་ཀྱིས་མཐར་
ཐུག་གི་དོན་ལ་མི་རྨོངས་པའི་ཕྱིར་རོ། །གཉིས་པ་ནི། ཡང་དག་སོགས༢། གནས་
ལུགས་ཀྱི་དོན་ཡང་དག་པ་ཇི་ལྟ་བ་བཞིན་ཡོངས་སུ་ཤེས་པ་དབུ་མ་པས་ནི་ལས་འབྲས་
ཐ་སྙད་དུ་ཡང་མེད་པ་དང་རང་བཞིན་གྱིས་ཡོད་པ་གཉིས་ཀ་མི་འདོད་པ་དེ་ཕྱིར་རམ་
དེ་ལ་མེད་པ་བར་འགྱུར་རོ་ཞེ་ན། འོ་ན་ཅིའི་ཕྱིར་ཡོད་པ་བར་ཡང་མི་འགྱུར་ཏེ་ལས་
འབྲས་མེད་པར་ཡང་མི་འདོད་པའི་ཕྱིར་རོ། །གལ་ཏེ་གཞན་གྱིས་འདོད་པ་རང་བཞིན་
གྱིས་ཡོད་པ་སུན་ཕྱུང་བས་ན་དོན་གྱིས་དབུ་མ་པ་འདི་ནི་མེད་པ་བར་བསླན་པར་བྱའོ་
འོ་ན་དེ་བཞིན་དུ་དབུ་མ་པས་རྒྱུ་འབྲས་མེད་པར་སྨྲ་བ་ཡང་སུན་ཕྱུང་བས་ན།
ཞེ་ན། 
ཡོད་པ་བར་ཡང་ཅིའི་ཕྱིར་མི་བསླན་ཏེ་བསླན་རིགས་སོ་ཞེས་མགོ་མཚུངས་ཀྱི་རིག་
པས་བཀག་པའོ། །གསུམ་པ་ནི། གང་དག་སོགས༡། མཐའ་བྲལ་རྟོགས་པའི་དབུ་
མ་པ་གང་དག་དོན་གྱིས་ཏེ་རང་བཞིན་གྱིས་མེད་ལ་ཐ་སྙད་དུ་ཡང་ལས་འབྲས་མེད་
པ་ཉིད་དུ་དམ་མི་འཆའ་ཞིང་སྟེ་མི་སྨྲའོ། །ཚིག་གིས་མི་སྨྲ་བའི་ཕྱིར་ཁས་མི་ལེན་ཡང་
སྤྱོད་པས་ཉམས་སུ་ལེན་ནོ་ཞེ་ན། ལས་ཀྱི་ཉེས་སྤྱོད་མཐའ་དག་ལས་ལོག་ཅིང་ཚངས་
པར་སྤྱོད་པའི་ཕྱིར་ལུས་ཀྱིས་ཀྱང་མེད་པ་བ་དང་མཐུན་པར་མི་སྤྱོད་ལ། གལ་ཏེ་རྙེད་
བཀུར་ཉམས་ཀྱི་དོགས་པས་མི་སྤྱོད་པར་ཟད་ཀྱི་སེམས་ལ་ལས་འབྲས་མེད་སྙམ་པ་
ཡོད་དོ་ཞེ་ན། ལས་འབྲས་མེད་སྙམ་པའི་སེམས་ཀྱང་མེད་པ་ཡིན་ན་དེ་ལ་དེ་འདྲའི་
རྟོག་པ་རང་བཞིན་གྱིས་གྲུབ་པ་ཇི་ལྟར་ཡོད་དེ་མེད་དོ། ། ཁོ་བོ་ཅག་བྱང་ཆུབ་བླ་ན་
མེད་པའི་ཡེ་ཤེས་ཐོབ་པའི་ཆེད་དུ་དེའི་ལམ་གྱི་སྤྱོད་པ་རྒྱ་ཆེན་པོ་ལ་བརྟེན་པའི་ཕྱིར
ལས་འབྲས་ལ་བླང་དོར་ཕྱིན་ཅི་མ་ལོག་པར་བྱ་དགོས་པས་ལས་འབྲས་དེ་དག་ཇི་
ལྟར་ན་ཐ་སྙད་དུ་ཡང་མེད་པར་བཤད་དེ་བཤད་མི་རིགས་སོ། །ཐུན་མོང་མ་ཡིན་
པའི་དོན་འདི་ལས་ཕྱིན་ཅི་ལོག་པ་རྣམས་ཀྱིས་བཤད་དོ། །བདེན་དངོས་འདོད་པ་དང་
ཐ་སྙད་འགོག་པ་དབུ་མ་པ་ལ་མེད་ཅིང་། ཁྱེད་ཅག་བླ་ན་མེད་པའི་ཐེག་པ་འདི་ལ་རེ་
- 158 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཞིག་མི་འཇུག་མོད། མཐར་ཐུག་ཐེག་པ་གཅིག་པུ་འདི་ལས་གཞན་མེད་པ་ལུང་རིག་
གིས་གྲུབ་པ་ལ་ཐེ་ཚོམ་བྱ་མི་རུང་ཞིང་། གནས་སྐབས་རང་དོན་གྱི་ཐར་བ་འཐོབ་པ་
ལའང་གཉིས་ལ་མི་བརྟེན་ཐར་བར་འགྱུར་ཞེས་གསུངས་པ་དེ་ཁས་བླང་བར་བྱ་དགོས་
སོ༑ ༑འདི་ནི་དབུ་མ་པས་ཆོས་ཐམས་ཅད་དོན་དམ་པར་སྟོང་པ་ཉིད་བསྟན་པ་ལ།
ཉན་ཐོས་སྡེ་བ་ཁ་ཅིག་གིས་འདིས་ལས་འབྲས་མེད་པར་ལྟ་བའོ་སྙམ་པ་དགག་པའི་
ཆེད་དོ། །
གསུམ་པ་མཐའ་བྲལ་སངས་རྒྱས་ཀྱི་ཁྱད་ཆོས་བསྟན་པ་ནི། གང་ཟག་སོགས༢།
དབུ་མའི་ལུགས་འདི་ལས་གཞན་ལ་ཐུན་མོང་མིན་པའི་ཆོས་འདི་ཡོད་པ་མ་ཡིན་པས།
རང་སྡེ་ཁ་ཅིག་དང་གཞན་སྡེ་ཕལ་ཆེར་གང་ཟག་རྫས་སུ་ཡོད་པར་སྨྲ་བ་དང་ཕུང་པོ་
བདེན་གྲུབ་ཏུ་ཡོད་པར་སྨྲ་བ་ཡི། སྤྲོས་བྲལ་ཟབ་མོ་མ་རྟོགས་པའི་འཇིག་རྟེན་མུ་
སྟེགས་པ་ཤེས་བྱའི་དེ་ཉིད་ཉེར་ལྔ་སྨྲ་བའི་སེར་སྐྱའི་རྗེས་འབྲང་གྲངས་ཅན་དང་།
དབང་ཕྱུག་ཆེན་པོའི་སྤྲུལ་བར་བཏགས་ནས་འུག་པ་པའི་སློབ་མར་ཁས་ལེན་པའི་ལུག་
ཕྲུག་པ་དང་། རིག་པ་ཅན་དང་བྱེ་བྲག་པ་རྣམས་ཤེས་བྱ་ཐམས་ཅད་དོན་དྲུག་ཏུ་འདུས་
པར་སྨྲ་བ་དང་། གོས་མེད་དེ་གཅེར་བུ་པ་གཟུང་འཛིན་གཉིས་སྟོང་གི་ཤེས་པ་རྟག་
དངོས་སུ་འདོད་པ་དང་བཅས་པ་རྣམས་ལ་གལ་ཏེ་དངོས་པོ་གང་ཞིག རང་བཞིན་
གྱིས་ཡོད་པ་ལས་འདས་པ་དང་། རང་བཞིན་གྱིས་གྲུབ་པ་མེད་པའི་དངོས་མེད་ལས་
འདས་པ་སྤྲོས་བྲལ་རྟེན་འབྱུང་གི་དོན་ཞིག་སྨྲ་རྒྱུ་ཡོད་ན་ཞིབ་པར་དྲིས་ཤིག་དང་དོན་
ལ་གནས་པ་ཅུང་ཟད་ཀྱང་སྨྲ་མི་ནུས་སོ། །
ཡོད་པ་ཞིག་ཕུགས་སུ་བཅངས་ནས་ཚིག་གིས་ཡོད་མེད་ལས་འདས་པ་ལྟར་སྣང་སྨྲ་
བ་དང་། མེད་པ་ཁོ་ན་དམ་བཅས་ནས་ཡོད་པ་ལྟར་སྣང་སྨྲ་ནའང་འདི་འདྲའི་ཕྱོགས་
སུ་གླན་པར་བྱའོ། །དེ་བས་ན་ཐར་འདོད་རྣམས་ཀྱིས་འདུས་བྱས་རང་མཚན་གྲུབ་པ་
དང་འདུས་མ་བྱས་རྟག་དངོས་འདོད་པ་སོགས་དམིགས་གཏད་ཐམས་ཅད་དང་བྲལ་
བར་ཤེས་དགོས་ལ། དེ་ནི་ཆོས་ལུགས་ཟབ་མོ་འདི་ལ་ཡོད་པ་རྒྱུ་མཚན་དེ་ཡི་ཕྱིར་
- 159 -

དབུ་མ་རིན་ཆེན་ཕྲེང་བ་རྩ་འགྲེལ། །
ན་སངས་རྒྱས་རྣམས་ཀྱིས་ནི། བསྟན་པ་འཆི་མེད་བདུད་རྩིའི་གོ་འཕང་བདེ་བ་མཐར་
ཐུག་སྟེར་བའི་ལམ་གྱི་དམིགས་པ་ཡོད་མེད་ཐམས་ཅད་ལས་འདས་པ། གཏིང་དཔག་
དཀའ་བའི་ཟབ་མོ་སྤྲོས་པའི་དྲྭ་བ་ཀུན་དང་བྲལ་བ་ཞེས་བཤད་པ་ཆོས་ཀྱི་ཁུད་པ་སྟེ་
ཐུན་མོང་མ་ཡིན་པ་ཤེས་པར་གྱིས་ཤིག་ཅེས་གདམས་པའོ། །བཞི་བ་དངོས་པོ་རང་
བཞིན་གྱིས་མྱ་ངན་ལས་འདས་པར་བསྟན་པ་ལ་བཞི། འཁོར་འདས་གཉིས་ཀ་འགྲོ་
འོང་རང་བཞིན་གྱིས་གྲུབ་པར་མཉམ་ཉིད་དུ་བསྟན། འདུས་བྱས་ཀྱི་མཚན་ཉིད་
གསུམ་བདེན་པར་གྲུབ་པ་དགག ཞར་ལ་གཞན་སྡེའི་འདོད་པ་དགག སྐད་ཅིག་མ་
རང་བཞིན་གྱིས་གྲུབ་པ་དགག་པའོ། །དང་པོ་ནི། ཞིག་ན་སོགས༢། འཇིག་རྟེན་ཞེས་
བྱ་བ་འགའ་ཡང་རང་བཞིན་གྱིས་ཡོད་ན་དུས་གསུམ་དུ་གནས་དགོས་པས་ཞིག་པའི་
ཚེ་ན་ཡུལ་གང་ཞིག་ཏུ་འགྲོ་བ་མེད་ཅིང་། སྐྱེ་བའི་ཚེ་ཡུལ་ག་ཤེད་ནས་འོང་བ་ཡང་
མེད་ཅིང་སྐྱེས་ནས་ཀྱང་དེའི་རྗེས་སུ་སྐད་ཅིག་ཀྱང་ནི་མི་གནས་པ་དེ་ལྟར་ཡིན་པ་དང་། །
དུས་གསུམ་དུ་གནས་པ་ལས་འདས་པའི་བདག་ཉིད་ཡིན་པའི་ཕྱིར། འཇིག་རྟེན་
ཕུང་ཁམས་ཀྱི་དངོས་པོ་རྣམས་ནི་འདི་ལྟར་སྣང་བ་དེ་འདྲ་བ་ནི་དོན་དུ་སྟེ་རང་བཞིན་
གྱིས་གྲུབ་པ་ཅི་ཞིག་ཡོད་དམ་སྟེ་མེད་དོ། །དམ་སྒྲས་ཐ་སྙད་ཙམ་དུ་ཡོད་པར་བསྟན་
ཞེས་རྒྱ་འགྲེལ་དུ་གསུངས། རྒྱུ་མཚན་གང་གི་ཕྱིར་འཇིག་རྟེན་དང་མྱ་ངན་ལས་འདས་
པ་གཉིས་ཀའང་ཡང་དག་པའི་དོན་དུ་ན། འགྲོ་བ་དང་འོང་བ་དང་གནས་པ་མེད་པ་
སྟེ་རང་བཞིན་གྱིས་མ་སྐྱེས་པ་མཉམ་པ་ཉིད་ཡིན་པ་རྒྱུ་མཚན་དེའི་ཕྱིར། འཇིག་རྟེན་
འཁོར་བ་དང་མྱ་ངན་ལས་འདས་པ་གཉིས་དོན་དུ་རང་བཞིན་གྱིས་སྟོང་མི་སྟོང་གི་
ཁྱད་པར་ཅི་ལྟ་བུ་ཡང་ཡོད་པ་མ་ཡིན་ནོ། །རྒྱས་པར་རྩ་ཤེས་འགྲོ་འོང་བརྟག་པ་དང་།
འཁོར་བ་མྱ་ངན་འདས་པ་ལས། །ཁྱད་པར་ཅུང་ཟད་ཡོད་མ་ཡིན། ། མྱ་ངན་འདས་
པ་འཁོར་བ་ལས། ། ཁྱད་པར་ཅུང་ཟད་ཡོད་མ་ཡིན། །ཞེས་སོགས་ཀྱིས་ཤེས་པར་
བྱའོ། །ཏིང་རྒྱལ་ལས། ཕུང་པོ་རང་བཞིན་དབེན་ཞིང་སྟོང་པ་ཉིད། །བྱང་ཆུབ་རང་
བཞིན་དབེན་ཞིང་སྟོང་པ་ཉིད། །གང་སྤྱོད་དེ་ཡང་རང་བཞིན་སྟོང་པ་སྟེ། །ཡེ་ཤེས་
- 160 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
ལྡན་གྱིས་ཤེས་ཀྱི་བྱིས་པས་མིན། །ཞེས་གསུངས་སོ། ། 1:|:ཀྱི ང བ ད ་ །
གཉིས་པ་ནི། གནས་པ་སོགས༡། གལ་ཏེ་དངོས་པོ་འགའ་ཞིག་གནས་པ་ཡོད་ན་
འདི་གཉིས་རུང་མོད་ཀྱང་གདོད་ནས་མ་སྐྱེས་པ་ལ། རང་བཞིན་གྱིས་གནས་པ་མེད་
པའི་ཕྱིར་ན་སྐྱེ་བ་མེད་པ་དང་། དེ་མེད་པས་འགག་པའང་ཡང་དག་པ་ཉིད་དུ་གྲུབ་
པ་མིན་པའི་ཕྱིར་ན་སྔ་ཕྱིའི་གོ་རིམ་ཡང་མེད་ལ། དེ་ལྟར་ན་འཇིག་རྟེན་གྱིས་མེད་པ་
ལ་ཡོད་པར་བརྟགས་པའི་དང་པོ་སྐྱེ་བ་དང་ནི་བར་དུ་གནས་པ་དང་། མཐར་འགག་
པ་ཞེས་བྱ་བ་དེ་དག་དོན་དུ་བདེན་པར་གྲུབ་པ་ག་ལ་ཞིག་སྟེ་མེད་དོ། །ཐ་སྙད་དུ་རྒྱུན་
གྱིས་འཇུག་པ་ཡོད་པ་ནི་མ་གཏོགས་སོ། །གསུམ་པ་ལ་གཉིས། བྱེ་བྲག་པས་རྡུལ་
ཕྲན་རྟག་པར་འདོད་པ་དགག ཁྱབ་འཇུག་པས་སྐྱེས་བུ་རྟག་པར་འདོད་པ་དགག་
པའོ། །དང་པོ་ནི། གལ་ཏེ་སོགསའ། བྱེ་བྲག་པ་ན་རེ། དངོས་པོ་ཐམས་ཅད་སྐྱེ་འཇིག་
བྱེད་པར་ཁས་ལེན་པ་དེ་ལ་ཉེས་པ་དེར་འགྱུར་བ་ཡིན་གྱི། ཁོ་བོ་ཅག་ནི་རྡུལ་ཕྲན་
རྟག་པར་ཁས་ལེན་པས་ཉེས་པ་མེད་དོ་ཞེ་ན། དེ་ལ་འདི་འདྲི་སྟེ། དངོས་པོ་རྣམས་ལ་
གནས་སྐབས་འགྱུར་ནས་གཞན་ཐོབ་པ་ཡོད་དམ་མེད་དང་པོ་ལྟར་ན། གལ་ཏེ་གནས་
སྐབས་དུས་རྟག་ཏུ་འགྱུར་བའི་ཕྱིར་ན་ནི། ཇི་ལྟར་ན་སྐད་ཅིག་མ་མ་ཡིན་པའི་རྟག་
དངོས་ཡིན་ཏེ་མ་ཡིན་པར་ཐལ་རྟགས་གོང་དུ་སོང་། སྐད་ཅིག་མ་མིན་པའི་དངོས་པོ་
མེད་དེ་བློ་དང་སྒྲ་དང་མེ་ལྕེ་བཞིན་ནོ། །
གལ་ཏེ་གཉིས་པ་ལྟར་གནས་སྐབས་འགྱུར་བ་མེད་པར་འདོད་ན་ནི། དོན་དུ་རང་
བཞིན་གྱིས་གྲུབ་པ་ལས་མངོན་སུམ་དུ་སྣང་བའི་གཞོན་ནུ་དང་དེ་ལས་རྒས་པ་སོགས་
གཞན་མི་འདྲ་བ་ཉིད་དུ་ག་ལ་འགྱུར་ཏེ་མི་འགྱུར་བར་ཐལ། གནས་སྐབས་རྟག་བརྟན་
ཡིན་པའི་ཕྱིར་ནམ་མཁའ་བཞིན་ནོ། །ཉེས་པ་དེར་འཇིགས་ནས་དངོས་པོ་རང་བཞིན་
གྱིས་སྐད་ཅིག་མ་ཡོད་དོ་ཞེ་ན། རྡུལ་ཕྲན་རྟག་ལ་གནས་སྐབས་ཁ་ཅིག་མི་རྟག་པར་
ཁས་ལེན་པ་ལྟར། གལ་ཏེ་ཕྱོགས་གཅིག་གམ་ནི་སྟེ་ཆ་གཅིག་ཟད་པས་འགྱུར་བར་
འདོད་དམ་ཆ་ཐམས་ཅད་ཀྱིས་ཐམས་ཅད་དུ་ཟད་པས་སྐད་ཅིག་མར་འགྱུར་གྲང་ན་
- 161

དབུ་མ་རིན་ཆེན་ཕྲེང་བ་རྩ་འགྲེལ། སློབ་
སྟེ་བརྟགས་ན། དངོས་པོ་རྣམས་ལ་ཕྱེད་ཕྱི་མ་ལ་སོགས་སུ་འགྱུར་བ་དང་ཕྱེད་སྔར་
གྱི་དེ་ཉིད་གནས་པའི་མི་འདྲ་བ་དམིགས་དགོས་ན། མི་འདྲ་བ་ཉིད་ཤེས་རབ་ཀྱིས་
མི་དམིགས་པའི་ཕྱིར་དེ་རྣམ་པ་གཉིས་ཀའང་རིགས་པ་དང་ལྡན་པ་མིན་ནོ། །རྟག་
པ་ལ་འཕེལ་བ་མེད་པས་རྡུལ་དུ་མས་རི་རབ་བྱེད་པ་ན་ཡང་སྔར་གྱི་རྡུལ་ཕྲན་བཞིན་
དུ་དབང་པོས་མི་དམིགས་པར་འགྱུར་རོ། །གཉིས་པ་ནི། སྐད་ཅིག་སོགས༡། ཁྱབ་
འཇུག་པ་ན་རེ། ཁོ་བོ་ཅག་གི་ཁྱབ་འཇུག་ནི་ཐོག་མཐའ་མེད་པའི་སྐྱེས་བུ་རྟག་པ་
རྙིང་པ་ཡིན་པས་རང་བཞིན་དང་གནས་སྐབས་ལ་བརྟག་པའི་ཉེས་པ་དེ་དག་མེད་དོ་
ཞེ་ན། མི་འཐད་དེ། ཁྱབ་འཇུག་དངོས་པོ་ཡིན་ན་སྐད་ཅིག་མ་ཡིན་དགོས་ལ། སྐད་
ཅིག་མ་ཡིན་ན་རང་གྲུབ་པའི་དུས་གཉིས་པར་རིལ་པོ་སྟེ་སྤྱི་གཅིག་པུ་མེད་པའི་ཕྱིར།
སྔ་དུས་ན་ཡོད་པའི་དངོས་པོ་དེ་ཉིད་ཕྱི་དུས་སུ་གནས་པའི་རྙིང་པ་འགའ་ཡང་ལྟ་ག་
ལ་ཡོད་དེ་མེད་དོ། །གལ་ཏེ་རྟག་ཅིང་བརྟན་པའི་དངོས་པོ་ཡིན་པའི་ཕྱིར་སྐད་ཅིག་
སྔ་དུས་ན་གནས་པའི་དངོས་པོ་ཕྱིས་ཀྱང་གནས་པའི་རྙིང་པ་ཞེས་
མ་མ་ཡིན་ནའང་། 
དངོས་སུ་འགལ་བས་དེ་འདྲ་འགའ་ཡང་ལྟ་ག་ལ་ཞིག་སྟེ་མེད་དེ། དངོས་པོ་རྙིང་པ་
ལ་འགྱུར་བས་ཁྱབ་པའི་ཕྱིར་རོ། །བཞི་བ་སྐད་ཅིག་མ་གྲུབ་པ་དགག་པ་ལ་བཞི། སྐད་
ཅིག་ལ་ཆ་བཅས་ཀྱིས་ཁྱབ་པ་དང་། ཆ་བཅས་རང་བཞིན་གྱི་གྲུབ་པ་དགག་པ། གཅིག་
དུ་བྲལ་གྱི་གཏན་ཚིགས་ཀྱིས་དངོས་པོ་རང་བཞིན་གྱིས་གྲུབ་པ་དགག་པ། འཇིག་
རྟེན་མཐའ་ལྡན་དུ་མི་གསུངས་པའི་རྒྱུ་མཚན་ནོ། །དང་པོ་ནི། ཇི་ལྟར་སོགས༡། ཁ་
སྐད་ཅིག་མ་སྐྱེས་ལ་མ་འགག་པ་དེ་ཉིད་དུས་གཉིས་པར་མི་སྡོད་པས་མི་
ཅིག་ན་རེ། 
རྟག་པ་ཡིན་ལ། དེ་ཉིད་སྐད་ཅིག་གཅིག་རང་བཞིན་གྱིས་གནས་པ་ཡིན་ནོ་ཞེ་ན། ཇི་
ལྟར་སྐད་ཅིག་མ་དེ་ལ་རང་གི་ཆ་ཤས་སུ་གྱུར་པའི་ཕྱི་མཐའ་ཁས་ལེན་དགོས་པ་ལ་
ཕྱི་མཐའ་ཡོད་པ་དེ་བཞིན་དུ་ཐོག་མ་དང་དབུས་ཀྱང་ཡོད་པར་བརྟག་ཅིང་ཁས་ལེན་
དགོས་ཏེ། ཆ་མེད་ཀྱི་དངོས་པོ་མི་སྲིད་པའི་ཕྱིར་རོ། ། ལ་ ། ༡༩༩༡་བརྒྱ་
དེ་ལྟར་ན་རང་གི་ཆ་ཤས་སུ་གྱུར་པའི་སྐད་ཅིག་མ་གསུམ་གྱི་བདག་ཉིད་ཡིན་པའི་ཕྱིར
- 162

རིན་པོ་ཆེའི་ཕྲེང་བའི་འགྲེལ་བ་ལུང་གི་གས ལ་བྱེ །
སྣོད་བཅུད་ཀྱི་འཇིག་རྟེན་འདི་དག་སྐད་ཅིག་མ་གཅིག་ཀྱལ་རབཞིན་གྱིས་གནས་
པ་མིན་ནོ། །གཉིས་པ་ནི། ཐོག་མ་སོགས།། ཐོག་མཐའ་དབུས །སུམ་སོ་སོར་རང་
བཞིན་གྱིས་གནས་སོ་ཞེ་ན་མི་འཐད་དེ། ཐོག་མ་དང་དབུས་དང་ཕ ༌༌ཡང་སྐད་ཅིག་
མ་གཅིག་ལ་བརྟག་པ་བཞིན་དུ་ཆ་ཡོད་མེད་བསམ་པར་བྱས་ན། རེ་རིའང་ཐོག་མཐའ་
དབུས་གསུམ་གྱི་ཆ་དང་བཅས་པའི་ཕྱིར་རོ། །སྐད་ཅིག་མ་དེའི་ཐོག་མ་དབུས་དང་
ཐ་མ་ཉིད་ཀྱང་དངོས་པོ་ཡིན་ན་སྐྱེ་བ་ལས་མ་འདས་པས། དེ་ཅུང་ཟད་ཅིག་སྐྱེ་ན་རང་
དང་གཞན་གང་ལས་ཀྱང་རང་བཞིན་གྱིས་གནས་པར་སྐྱེ་བ་མ་ཡིན་ནོ། །འདི་དག་
གིས་ནི་ཁྱབ་བྱེད་དངོས་པོ་ཆ་མེད་བཀག་ནས་རང་བཞིན་གྲུབ་པ་འགོག་པ་ཡིན་ནོ། །
མ་ཟད་དེ་གསུམ་སོ་སོར་གནས་ན་ངོ་བོ་མང་པོར་འགྱུར་བས་སྐད་ཅིག་མ་གཅིག་་་་
གནས་ཞེས་པ་མི་ཟིན་པས་ཀྱང་མི་འཐད་དོ། །གསུམ་པ་ནི། ཐ་དད་སོགས་ཕྱེད༣།
གཟུགས་ཅན་གྱི་དངོས་པོ་བུམ་པ་ལྟ་བུ་ཡང་ཐ་དད་པའི་ཕྱོགས་དང་ཆ་ཤས་མཆུ་དང་
ཁ་དོག་སོགས་མང་པོ་དང་བཅས་པའི་ཕྱིར་གཅིག་པུ་ཉིད་དུ་བདེན་པ་མིན་ནོ། །
རྟགས་གྲུབ་སྟེ། གཟུགས་ཅན་ཕྱོགས་ཐ་དད་པར་དབྱེར་མེད་པ་ནི་འགའ་ཡང་མེད་
པའི་ཕྱིར་རོ། །འདི་ལྟར་བེམ་གཟུགས་རྡུལ་གཅིག་ལའང་ས་སོགས་བརྒྱད་དང་།
ལྡན་མིན་སྐྱེ་བ་ལྟ་བུ་གཅིག་ལ་ཆ་ཤས་སྐྱེ་བའི་སྐྱེ་བ་སོགས་བརྒྱད་དང་། ཤེས་པ་མིག་
ཤེས་ལྟ་བུ་གཅིག་ལ་ཆ་ཤས་སེམས་ཀྱི་ས་མང་བཅུ་སོགས་ཐམས་ཅད་དུ་མ་དང་ལྟོས་
འཇོག་མ་གཏོགས་གཅིག་ཏུ་གྲུབ་པ་དང་རང་ངོས་ནས་གྲུབ་པ་མེད་དོ། །དུ་མར་བདེན་
ནོ་ཞེ་ན། མ་ཡིན་ཏེ་རྩོམ་བྱེད་བདེན་པའི་གཅིག་མེད་པའི་ཕྱིར། གཅིག་མེད་པར་ནི་
དུ་མ་དང་དུ་མ་མེད་པར་ཡང་གཅིག་ཉིད་མེད་པ་ཡིན་ནོ། །གཟུགས་ཅན་གྱི་དངོས་
པོས་མཚོན་ནས་ཤེས་བྱ་ཐམས་ཅད་གཅིག་དུ་བྲལ་གྱི་གཏན་ཚིགས་ཀྱིས་བཙལ་ན་
གཅིག་དང་དུ་མར་བདེན་པ་ཞིག་གཏན་ནས་མི་རྙེད་དོ། །གཟུགས་ཅན་བདེན་སྟོང་
རང་བཞིན་གྱིས་ཡོད་དོ་ཞེ་ན། གཟུགས་ཅན་རང་བཞིན་གྱིས་ཡོད་པ་ཉིད་མེད་པར་
གཟུགས་རང་བཞིན་མེད་པ་བདེན་སྟོང་དེའང་བདེན་གྲུབ་ཏུ་ཡོད་པ་མིན་ཏེ། དེ་
- 163 -

དབུ་མ་རིན་ཆེན་ཕྲེང་བ་རྩ་འགྲེལ།
གཉིས་ལྟོས་འཇོག་ཡིན་པའི་ཕྱིར་དང་མེད་པ་ལ་ཡོད་པར་འཛིན་པའི་ལྟ་བ་ཕྱིན་ཅི་
ལོག་པའི་ཕྱིར་རོ། །
ཏིང་འཛིན་རྒྱལ་པོ་ལས། ཐམས་ཅད་བསམ་ཡས་ཐམས་ཅད་འབྱུང་མིན་པས། །
དངོས་དང་དངོས་མེད་ཤེས་པ་རྣམ་པར་ཤིགས། །བྱིས་པ་གང་དག་སེམས་ཀྱི་དབང་
སོང་བ། ། དེ་དག་སྲིད་པ་བྱེ་བ་བརྒྱར་སྡུག་བསྔལ། །ཞེས་གསུངས་སོ། །ཆོས་ཐམས་
ཅད་རང་བཞིན་གྱིས་ཡོད་མེད་གཉིས་ལས་འདས་པའི་ངོ་བོ་ཉིད་ཀྱི་ཕྱིར། དངོས་པོ་
རྣམས་རང་ངང་གིས་ཞིག་པའམ་ནི་བུམ་པ་ཐོ་བས་བཅོམ་པ་ལྟ་བུ་ལ་སོགས་པ་གཉེན་
པོ་ཡིས་རང་བཞིན་གྱིས་ཡོད་པ་ཉིད་མེད་པར་འགྱུར་གྲང་ན་སྟེ་བརྟགས་ན། དང་པོ་
ཉིད་ནས་དངོས་པོ་རང་བཞིན་གྱིས་ཡོད་པ་ནི་ཐ་སྙད་དུ་ཡང་སྲིད་པ་མ་ཡིན་པའི་ཕྱིར།
རང་བཞིན་གྱིས་ཡོད་པར་རློམ་པའི་དངོས་པོ་དེ་ངང་གིས་འཇིག་པའམ་གཉེན་པོས་
བཅོམ་ནས་མེད་པར་ཇི་ལྟར་འགྱུར་ཏེ་མི་འགྱུར་རོ། །རྩ་ཤེར། གལ་ཏེ་རང་བཞིན་
གྱིས་ཡོད་ན། །དེ་ནི་མེད་ཉིད་མི་འགྱུར་ཏེ། །རང་བཞིན་གཞན་དུ་འགྱུར་བ་ནི། །ནམ་
ཡང་འཐད་པ་མ་ཡིན་ནོ། །ཞེས་འབྱུང་ངོ་། །དེ་ལྟར་ཡིན་པ་དེ་ཉིད་ཀྱི་ཕྱིར་མྱ་ངན་ལས་
འདས་པ་ཐོབ་པ་ཡིས་འཇིག་རྟེན་འཁོར་བ་ནི་དོན་དུ་སྔར་རང་བཞིན་གྱིས་ཡོད་པ་
གསར་དུ་འགྲིབ་ཅིང་ཟད་པར་མི་འགྱུར་ཏེ། ཡེ་ནས་རང་བཞིན་གྱིས་ཡོད་མ་མྱོང་བའི་
ཕྱིར་བྲི་གང་མེད་པའི་ཆོས་ཉིད་དོ། །བཞི་བ་ནི། འཇིག་རྟེན་སོགས་ཕྱེད༢། འཁོར་
འདས་གཉིས་རང་བཞིན་གྱིས་མ་གྲུབ་པར་བསྟན་པ་ལ། གཞན་སྡེ་དག་གིས་ལྟ་བ་
ངན་པ་དྲུག་ཅུ་རྩ་གཉིས་མཐའ་བཅུ་བཞིར་བསྡུས་ནས་དེ་བཞིན་གཤེགས་པ་ལ་བདག་
དང་འཇིག་རྟེན་མཐའ་དང་ལྡན་ནམ་ཅི་ལགས་ཞེས། ཞུས་པ་ན་རྒྱལ་བ་ཅང་མི་གསུང་
བར་བཞུགས་པ་ཡིན་ལ། གང་གི་ཕྱིར་ན་ཆོས་ཐམས་ཅད་རང་བཞིན་གྱིས་མ་སྐྱེས་
པའི་ཕྱིར་ཁྱད་གཞི་གང་ཟག་གི་བདག་མེད་པའི་ཁྱད་ཆོས་དེ་མཐའ་དང་ལྡན་མི་ལྡན་
སོགས་ལུང་སྟོན་པ་མི་རུང་ཞིང་། དེ་དག་བདག་མེད་པ་ལ་སོགས་པ་བསྟན་པའི་སྣོད་
དུ་མི་རུང་བར་གཟིགས་ནས་ལུང་དུ་མ་བསྟན་པ་ཡིན་ཏེ། ཕུང་པོའི་འཁྲུལ་གཞི་བྱས་
- 164

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པ་ལ་ཡུན་རིང་གོམས་པ་ལས་བྱུང་བའི་ངོར་རློམ་སེམས་པ་ནི་བདག་ཅེས་བྱ་ལ། དེ་
ཉིད་སྲེད་པའི་ངོ་བོར་གྱུར་བར་སྲེད་པའི་སྙིང་སྟོབས་ཀྱིས་སེམས་ཅན་ཞེས་བྱ་བ་འདིར་
ཞེན་པའི་གཉེན་པོ་ཡུན་རིང་གོམས་པ་མེད་ན་བཟློག་དཀའ་བར་གསུངས་པའི་ཕྱིར་
རོ། །དེ་ལྟར་ཤིན་ཏུ་ཟབ་པའི་ཆོས་ནི་རེ་ཞིག་སྣོད་མིན་གྱི་འགྲོ་བ་ལ་མི་གསུང་པ་དེ་
ཉིད་ཀྱི་ཕྱིར་ན་མཁས་པ་ཤེས་ཉེན་རྣམས་ཀྱིས། གསུང་བྱ་དང་གསུང་བྱ་མིན་པ་མཐའ་
དག་མངོན་སུམ་དུ་གཟིགས་པའི་ཕྱིར་ཀུན་མཁྱེན་ཐུབ་པ་ཆེན་པོ་ཉིད་ཐམས་ཅད་་་་
མཁྱེན་པར་ཤེས་ཀྱི། མི་མཁྱེན་པ་མ་ཡིན་ཏེ་གཞན་དུ་དངོས་པོའི་དེ་ཁོ་ན་ཉིད་རྒྱས་
པར་གསུངས་པའི་ཕྱིར་རོ། །འདི་སྐད་དུ། ཆོས་ཀུན་རྟག་ཏུ་ངོ་བོ་ཉིད་ཀྱིས་སྟོང་། །
རྒྱལ་བའི་སྲས་རྣམས་དངོས་པོ་རྣམ་པར་འཇིག ། སྲིད་པ་ཐམས་ཅད་རྣམ་པ་ཀུན་ཏུ་
སྟོང་༑ ༑ཉི་ཚེའི་སྟོང་པ་མུ་སྟེགས་རྣམས་ཀྱིས་བརྟགས། །ཅེས་པ་ལ་སོགས་པ་གསུངས་
སོ༑ ༑གསུམ་པ་ངེས་ལེགས་རྒྱས་པར་བཤད་པའི་དོན་བསྡུ་བ་ལ་གསུམ། ཟབ་མོ་
རྒྱལ་བས་གསུངས་པ་དང་། དེ་ལ་སྐྲག་པའི་ཉེས་དམིགས་དང་། རྒྱལ་པོས་ཀྱང་ཟབ་
མོའི་དོན་རྟོགས་པར་གདམས་པའོ། །དང་པོ་ནི། དེ་ལྟར་སོགས༡། དེ་ལྟར་ངེས་པར་
ལེགས་པའི་ཆོས་རྟོགས་པར་དཀའ་བ་ཟབ་མོ་མཐའ་གང་དུ་ཡང་ཡོངས་སུ་གཟུང་་་་
བྱར་མེད་ཅིང་། རང་བཞིན་གྱིས་གྲུབ་པའི་གནས་སམ་རྟེན་མེད་པ་གང་ཞིག་རྟོགས་
ནས་གོམས་ན་ཐེག་པ་གསུམ་གྱི་འབྲས་བུ་ཐོབ་པའི་ལམ་དེ་ནི། རྫོགས་པའི་སངས་
རྒྱས་ཐམས་ཅད་གཟིགས་པ་རྣམས་ཀྱིས་ཏིང་འཛིན་རྒྱལ་པོའི་མདོ་ལ་སོགས་པ་རྣམས་
ལས་གསུངས་སོ། །ཉན་རང་གི་ལྟ་བའང་དེ་ཉིད་དུ་འདུས་སོ། །ཏིང་འཛིན་རྒྱལ་པོ་
ལས༑ གང་དག་བསམ་ཡས་ཆོས་རྣམས་འདི་ཤེས་ན། ། མི་རྣམས་དེ་དག་རྟག་ཏུ་བདེ་
བ་ཡིན། །ཆོས་དང་ཆོས་མིན་རྣམ་རྟོག་མེད་པ་སྟེ། །ཐམས་ཅད་སེམས་ཀྱི་སྤྲོ་བས་
ཕྱེ་བ་ཡིན། ། ཞེས་སོགས་གསུངས་སོ། །
གཉིས་པ་ནི། གནས་མེད་སོགས་ཕྱེད༣། མཚན་འཛིན་གྱིས་ཇི་ལྟར་ཞེན་པའི་གནས་
མེད་པའི་ཆོས་འདིས་སྐྲག་པ་ཡི་སྐྱེ་བོ་གང་ཞིག ཐོག་མ་མེད་པ་ནས་བདག་ཏུ་མངོན་

དབུ་མ་རིན་ཆེན་ཕྲེང་བ་རྩ་འགྲེལ། ཟླ་
པར་ཞེན་པའི་མཐུས་རང་བཞིན་གྱིས་གྲུབ་པའི་གནས་མེད་པ་ལ་ཡོད་པར་སྣང་བ་
དེ་ལ་མངོན་པར་དགའ་ཞིང་ཞེན་ལ། ཡོང་ཡེ་བདེན་པར་ཡོད་པ་དང་སྔར་ཡོད་ཕྱིས་
མེད་པར་འཛིན་པ་རྟག་ཆད་ལས་མ་འདས་པ་སྟེ་དེ་ལ་གནས་ནས། རྟེན་འབྱུང་མཐའ་
བྲལ་ལ་མི་མཁས་པ་རྣམས་ནི་ཕྱིན་ཅི་ལོག་ཏུ་བཟུང་བས་ཕུང་པར་འགྱུར་ཏེ་སྤྲུལ་ནག་
པོའི་རྐེད་ནས་བཟུང་བ་བཞིན་ནོ། །གཞན་ཡང་འཇིགས་པར་རིགས་པ་མིན་པའི་
གནས་དོན་ཟབ་མོ་ལ་འཇིགས་པའི་རྨོངས་པ་དེ་དག་ནི། རང་བཞིན་གྱིས་སྟོང་པ་
གནས་ལུགས་ཀྱི་དོན་ཡིན་པར་བསྟན་པ་ན་སྣང་ཚུལ་བཀག་པའི་ཆད་ལྟའོ་སྙམ་ནས་
སྐུར་བ་འདེབས་པ་དང་། ཁ་ཅིག་དངོས་པོའི་གཤིས་ལ་དགེ་སྡིག་མ་གྲུབ་པར་བསྟན་
པས་དེ་ཁོ་ན་ཉིད་སྒོམ་པས་ཆོག་གོ་སྙམ་དུ་ལས་འབྲས་སྤུངས་ནས་ཅི་མི་སྙམ་དུ་འདུག་
ཅིང་། གཞན་ལའང་དེ་ལྟར་སྨྲས་ཏེ་རྨོངས་པ་ཀུན་ལོག་ལམ་དུ་ཁྲིད་ནས་མཐོ་རིས་
དང་ཐར་བ་གང་ཡང་མི་འཐོབ་པས། རང་ཡང་ཕུང་ལ་གཞན་ཡང་ཕུང་བར་བྱེད་དོ། །
སློབ་དཔོན་ཞི་བ་འཚོས་དབུ་མ་རྒྱན་གྱི་འགྲེལ་བ་ལས། བྱ་གསོད་པ་ལ་སོགས་པ་
ནི་རང་གཞན་ལ་ཕན་པ་ཆུང་ངུའི་སྲོག་ཆགས་རྣག་ཅན་གྲངས་ཡོད་པ་ཞིག་གསོད་པར་
ཟད་ཀྱི། སྟོང་པ་ཉིད་སྤོང་བར་བྱེད་པ་ནི་སེམས་ཅན་ཐམས་ཅད་ཀྱི་མ་རིག་པའི་མུན་
པ་སེལ་བའི་སྒྲོན་མེ་ཆོས་ཀྱི་སྐུའི་རྒྱུ་ལ་གནོད་པར་བྱས་པ་ཡིན་པས་ཤེས་ལྡན་དག་
འདི་ལ་བག་ཡོད་པར་བྱའོ་ཞེས་གསུངས་སོ། །གསུམ་པ་ལ་གསུམ། ཟབ་མོ་རྟོགས་
ན་མི་ཕུང་བར་གདམས་པ་དང་། ཟབ་དོན་ངོས་བཟུང་བ་དང་། པདག་མེད་གཉིས་
བཤད་པའོ། །དང་པོ་ནི། རྒྱལ་པོ་སོགས་ཕྱེད༢། རྒྱལ་པོ་ཞེས་བོས་ནས་ཕུང་པའི་
རྒྱུ་སྟོང་པ་ཉིད་ལོག་པར་བཟུང་བ་དེ་དག་གིས་ཅི་ནས་ཀྱང་རང་གཞན་གཉི་ག་མི་ལ་
ཕུང་བའི་ཐབས་ནི་འདི་ལྟ་སྟེ། སྟོང་པ་རྟེན་འབྱུང་གི་དོན་དུ་ཤེས་ན་སྣང་སྟོང་འགལ་
མེད་དུ་ཤེས་ལ། མ་ཤེས་ན་ཕན་ཚུན་སྤངས་བར་འགྱུར་བ་དང་། རྟེན་འབྲེལ་ཡིན་ན་
རང་ལས་གྲུབ་པས་སྟོང་པར་ཁས་ལེན་དགོས་པ་དང་། རང་བཞིན་གྱིས་གྲུབ་པ་ནི་
རྟེན་འབྱུང་དང་འགལ་བས་རྒྱུ་ལ་བརྟེན་ནས་འབྲས་བུ་འབྱུང་བ་སོགས་ཐ་སྙད་ཀྱིས་
- 166 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
རྣམ་བཞག་ཅུང་ཟད་ཀྱང་མི་འཐད་པར་ཤེས་ནས་བདེན་གཉིས་མིང་བརྡས་བཞག་
པ་ཙམ་ཁོང་དུ་ཆུད་པ་དེ་ལྟར་གྱིས་ཞེས་གདམས་སོ། ། :: ར ཀོ ཀྱི་ ༡༡:༡:ན། །
དེས་ན་རྒྱལ་པོ་ཁྱོད་ནི་མི་ཕུང་བར་བགྱི་བའི་སླད་དུ་འཇིག་རྟེན་ལས་འདས་པ་ཉིད་
ཀྱི་ཚུལ་ལུགས་ཟབ་མོ་གང་ནི། མཐའ་གཉིས་ལ་མི་བརྟེན་པ་བདེན་པ་ཡང་དག་པ་
ངེས་དོན་གྱི་མདོ་ལས་གསུངས་པ་ཇི་བཞིན་དུ་རིག་པ་དང་ཡིད་ཆེས་པའི་ལུང་གི་དབང་
གིས་བཤད་པར་བྱའོ། ། བློ་གྲོས་རྒྱ་མཚོས་ཞུས་པ་ལས། མཁས་པས་རྟེན་འབྱུང་ཆོས་
རྣམས་རྟོགས་གྱུར་ཏེ། །མཐར་ལྟ་བ་ལ་བརྟེན་པར་ཡང་མི་བྱེད། །རྒྱུ་དང་བཅས་ཤིང་
རྐྱེན་བཅས་ཆོས་ཤེས་ཀྱིས། ། རྒྱུ་མེད་རྐྱེན་མེད་ཆོས་ནི་ཡོད་མ་ཡིན། །ཞེས་ལུང་འདི་
སྔར་ཡང་དྲངས་སོ། །གཉིས་པ་ནི། སྡིག་དང་སོགས༡། འཁོར་བའི་རྒྱུར་གྱུར་པའི་
སྡིག་པ་དང་བསོད་ནམས་བྱ་བའི་དངོས་པོ་དག་དོན་ལ་མ་གྲུབ་པས་དེ་ལས་འདས་
པའི་ཟབ་མོ་གསུང་རབ་ལས་རབ་ཏུ་བཀྲོལ་ཞིང་བསྟན་པའི་དོན་ཆེན་པོ་དང་ལྡན་པ་
དེ་ཉིད། མུ་སྟེགས་ཅན་གཞན་གྱི་སྡེ་བ་དང་རང་གི་ཡང་ཉན་ཐོས་རིགས་ངེས་དབང་
རྟུལ་དག སྐྲག་པའི་གནས་མེད་པ་ལ་འཇིགས་པ་རྣམས་ཀྱིས་ཚུལ་བཞིན་དུ་མི་ཤེས་
ཤིང་མ་མྱངས་པའི་དོན་ཟབ་མོ་དེ་ཁྱོད་ལ་བཤད་པར་བྱའོ་ཞེས་པའོ། །གསུམ་པ་ལ་
གཉིས། གང་ཟག་གི་བདག་མེད་པ་དང་། ཆོས་ཀྱི་བདག་མེད་པ་བཤད་པའོ། །དང་
པོ་ལ་གཉིས། ཁམས་དྲུག་གང་ཟག་ཏུ་མི་རུང་བ་དང་། དཔྱད་པ་ལྔའི་སྒོ་ནས་གང་
ཟག་རང་བཞིན་གྱིས་གྲུབ་པ་དགག་པའོ། ། ་་་་་་
དང་པོ་ནི། སྐྱེས་བུ་སོགས༢། འཇིག་རྟེན་ནམ་འཁོར་བ་ནི་འབྱུང་བ་དང་འབྱུང་གྱུར་
གྱི་གཟུགས་ཕུང་དང་། ཚོར་སོགས་ཀྱང་སེམས་སེམས་བྱུང་ཚོགས་པའི་ངོ་བོ་སྟེ་འདི་
དག་ལ་གང་ཟག་ཕོ་མོ་ཞེས་ཞེན་ཡང་དཔྱད་ན་བདེན་པར་མེད་དོ། ། དེ་ཡང་ཁམས་
དྲུག་འདུས་པ་ལ་བརྟེན་ནས་བཏགས་པ་ཙམ་ལས་ཁམས་དྲུག་འདུས་པ་དང་། རེ་
རེ་བ་དང་དེ་ལས་ངོ་བོ་ཐ་དད་པ་གང་ཡང་སྐྱེས་བུར་མི་རུང་སྟེ། སྐྱེས་བུ་ཉིད་ནི་ཤ་ས་
ཁམས་མིན་པ་དང་ཁྲག་ཆུ་ཁམས་མ་ཡིན་ཞིང་། དྲོད་མེ་ཁམས་མིན་དབུགས་རླུང་
- 167 -

11:| དབུ་མ་རིན་ཆེན་ཕྲེང་བ་རྩ་འགྲེལ། ། མི་
ཁམས་མིན་ཅིང་ནམ་མཁའ་བུ་ག་མིན་ལ། གསལ་ཞིང་རིག་པའི་རྣམ་ཤེས་མ་ཡིན་
ཞེས་ཁམས་དྲུག་རེ་རེ་བ་གང་ཟག་མིན་པར་བསྟན་ཏེ། གང་ཟག་གཅིག་དེ་དུ་མར་
འགྱུར་བའི་ཕྱིར་རོ། །ཀུན་མིན་ན་ཞེས་ཁམས་དྲུག་འདུས་པ་གང་ཟག་མིན་ཏེ། རེ་
རེ་བ་མ་གཏོགས་འདུས་པ་མ་གྲུབ་པའི་ཕྱིར་རོ། །རེ་རེ་བ་དང་འདུས་པ་དེ་གཉིས་
ལས་གཞན་ན་སྐྱེས་བུ་གང་ཞེས་ཁམས་རྣམས་དང་ངོ་བོ་ཐ་དད་པར་མེད་དེ་གདགས་
པའི་རྒྱུ་མེད་ཅིང་མི་དམིགས་པའི་ཕྱིར་རོ། །འདིར་གང་ཟག་ཅེས་པའི་ཕུང་པོའི་རྒྱུན་
ལ་བརྟགས་པའི་ངེས་ཚིག་ནི། རྒྱལ་པོ་ལ་གདམས་པར། གང་ཟག་ལྔ་ཕུང་རྒྱུན་ཡིན་
ཅིའི་ཕྱིར་ན། །རྒྱུ་ནི་ལས་དང་ཉོན་མོངས་པས་གང་ནས། །འབྲས་བུ་ཕུང་པོར་ཟུག་
སྟེ་དེ་ཡི་བདག །ཅེས་སོ། །དེས་ན་སྐྱེས་བུ་ཞེས་པ་ཁམས་དྲུག་འདུས་པ་ལ་བརྟེན་
ནས་བཏགས་པའི་ཕྱིར་བཏགས་དོན་བཙལ་ན་ཡང་དག་པར་གྲུབ་པ་མ་ཡིན་ནོ། །
གང་ཟག་ལ་དཔྱད་པ་ཇི་ལྟ་བ་དེ་བཞིན་དུ་ཁམས་ནི་རེ་རེ་ཡང་རྡུལ་ཕྲན་གྱི་ཆ་དུ་མ་
འདུས་པ་ལ་བརྟེན་ནས་བཏགས་པའི་ཕྱིར་དེ་དང་དེའི་ངོ་བོ་ཡང་དག་པ་ཉིད་དུ་གྲུབ་
པ་མིན་ནོ། །འདིར་སྐྱེས་བུ་ཞེས་པ་ལས་ཉོན་གྱི་དབང་གིས་སྐྱེ་བ་གཞན་དུ་སྐྱེ་བར་
བྱེད་པས་ན་དང་སྲོག་གི་དབང་པོ་དང་འབྲེལ་བར་འཚོ་བས་ན་སྲོག་གམ་གསོ་བ་དང་།
ཡིད་གཙོ་བོར་གྱུར་བ་ལས་སྐྱེ་བས་ན་ཤེད་ལས་སྐྱེས་སམ་ཡིད་སྐྱེས་སོགས་བདག་
གི་མིང་གི་བྱེ་བྲག་བཅུ་གཉིས་ཙམ་ཡོད་པ་ཤིང་རྟ་རྣམ་བདུན་གྱི་རིག་པས་གཅིག་
བཀག་པས་བྱེ་བྲག་ཐམས་ཅད་ཁེགས་པར་འགྱུར་རོ། །གཉིས་པ་ནི། ཕུང་པོ་སོགས༡།
བདག་ཏུ་སྨྲ་བ་ན་རེ་གལ་ཏེ་གདགས་རྒྱུ་ཁམས་རྣམས་མེད་ཀྱང་བདག་ནི་ཡོད་དོ་
ཞེ་ན། མི་རུང་སྟེ་གོང་ལྟར་བཙལ་ན་བདག་ཕུང་པོ་ལ་རྣམ་པ་ལྔར་མེད་དོ། །ཕུང་པོ་
དང་གང་ཟག་གི་བདག་གཅིག་མིན་ཏེ། བདག་མི་རྟག་པ་དང་། དུ་མ་ཉིད་དང༌། སྐྱེ་
བ་དྲན་པ་མི་འཐད་པ་ལ་སོགས་པའི་ཉེས་པར་ཐལ་བར་འགྱུར་བའི་ཕྱིར་རོ། །ཕུང་
པོ་དེ་ལ་བདག་དེ་རྗེ་བོ་ལ་རྒྱ་ཤུག་ལྟར་བརྟེན་པ་མིན་ལ། བདག་དེ་ལ་ཕུང་པོ་དེ་དེ་
ལྟར་བརྟེན་པའང་མིན་ཏེ་གཉིས་ཀ་སྣང་རུང་མ་དམིགས་པས་ཁེགས་པའི་ཕྱིར་རོ། །
- 168 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཕུང་པོ་དེ་མེད་པར་བདག་ཡན་གར་བར་དམིགས་པའང་མིན་ཏེ་དེ་ལྟར་ན་འབྲེལ་
མེད་དོན་གཞན་དུ་འགྱུར་བས། བདག་དེ་སྐྱེ་འཇིག་ཅན་གྱི་ཕུང་པོ་མེད་པའི་མཚན་
ཉིད་ཅན་དུ་དམིགས་པར་ཐལ་བའི་ཕྱིར་ཏེ། གལ་ཏེ་ཕུང་པོ་ལས་གཞན་ན། །ཕུང་
པོའི་མཚན་ཉིད་མེད་པར་འགྱུར། །ཞེས་སོ། །
བདག་ཕུང་གཉིས་ཆུ་དང་འོ་མ་བཞིན་གཅིག་ཏུ་འདྲེས་པ་མིན་ཏེ་ཉེ་བར་བླང་བྱ་ལེན་
བྱེད་ཅེས་སོ་སོར་ཕྱེད་པར་མི་འགྱུར་བའི་ཕྱིར་རོ། ། ཡང་ན་བདག་དང་ཕུང་པོ་གཉིས་
མེ་ཤིང་ལྟར་འདྲེས་ནས་དེ་ཉིད་དང་གཞན་དུ་རྗོད་དུ་མེད་པ་ཡང་མིན་ཏེ། དངོས་པོ་
རྣམས་ལ་དེ་ཉིད་དང་གཞན་གང་རུང་གིས་ཁྱབ་པའི་ཕྱིར་དེ་ཡང་མི་རུང་ངོ་། །འོ་ན་
ལས་ཀྱི་དབང་གིས་མཐོ་རིས་དང་ངན་སོང་དུ་འགྲོ་བའང་མེད་དམ་ཞེ་ན། དེ་ཉིད་མ་
རིག་པའི་འཁྲུལ་སྣང་རྟེན་འབྲེལ་སྒྱུ་མ་ཙམ་སྟེ་ཡང་དག་པར་འགྲོ་བ་པོ་བདག་་་་
དངོས་པོ་མི་རྙེད་པའི་ཕྱིར། བཙལ་ཀྱང་མི་རྙེད་པ་ནི་ཡོད་ཅེས་བྱར་མི་རུང་སྟེ་ཆུ་ཤིང་
ལ་སྙིང་པོ་བཙལ་བ་བཞིན་ནོ། ། རྒྱུ་མཚན་དེའི་ཕྱིར་བདག་ནི་རང་བཞིན་གྱིས་གྲུབ་
པ་ཇི་ལྟར་ཡོད་དེ་མེད་དོ། །དེ་ལྟར་དཔྱད་པས་མ་རྙེད་པའི་ཕྱིར་རོ། ། ཉེ་བ་འཁོར་
གྱིས་ཞུས་པར། སེམས་དམྱལ་འཇིགས་པ་ང་ཡིས་བསྟན་བྱས་ཏེ། །སེམས་ཅན་སྟོང་
ཕྲག་དུ་མ་སྐྱོ་བྱས་ཀྱང་། །གང་དག་ཤི་འཕོས་ངན་སོང་དག་འགྲོ་བའི། ། འགྲོ་བ་དེ་
དག་ནམ་ཡང་ཡོད་མ་ཡིན། །ཞེས་སོ། །དེ་ལྟར་གང་ཟག་ནི་ཕུང་པོ་ལ་བརྟེན་ནས་
མིང་བཏགས་པ་ནི་ཡན་ལག་ཚོགས་པ་ལ་ཤིང་རྟ་བཏགས་པ་ཙམ་ལས་ངོ་བོས་གྲུབ་
པ་འདིའོ་ཞེས་རྙེད་རྒྱུ་ཅུང་ཟད་ཀྱང་མེད་དེ། རིག་པ་དྲུག་ཅུ་པ་ལས། འཇིག་རྟེན་མ་
རིག་རྐྱེན་ཅན་དུ། །གང་ཕྱིར་སངས་རྒྱས་རྣམས་ཀྱིས་གསུངས། །དེ་ཡི་ཕྱིར་ན་འཇིག་
རྟེན་འདི། །རྣམ་རྟོག་ཡིན་ཞེས་ཅིས་མི་འཐད། །ཅེས་གསུངས་པས། འཇིག་རྟེན་ཉེར་
ལེན་གྱི་ཕུང་པོ་འདི་ཉོན་མོངས་ཅན་གྱི་མ་རིག་པས་ཀུན་ནས་བསླངས་ཏེ་ལས་བསགས་
དེ་ལས་སྡུག་བསྔལ་འགྲུབ་པ་ཡིན་ལ། རྣམ་རྟོག་མ་རིག་པས་ཕུང་པོ་ལ་གང་ཟག་
དང་གཟུགས་སོགས་ལའང་དེ་དང་དེར་བཏགས་ནས་ཞེན་པའི་འཁྲུལ་སྣང་ཐམས་
-l69 -

དབུ་མ་རིན་ཆེན་ཕྲེང་བ་རྩ་འགྲེལ། ཚེ
ཅད། གཅིག་དུ་བྲལ་ལ་སོགས་པས་གཏན་ལ་ཕབ་ནས་གཟུགས་བརྙན་ཙམ་ལས་
རང་བཞིན་མེད་པ་ཁོང་དུ་ཆུད་ཚེ། བདག་དང་ཕུང་པོས་བསྡུས་པའི་ཆོས་ཐམས་
ཅད་ལ་དངོས་པོར་ཁས་ལེན་རྒྱུ་ཅུང་ཟད་ཀྱང་མེད་དོ། ། ལ་ མ་ཏེ་མེ་
དཔེར་ན་གང་ཟག་ཕུང་པོ་ལ་བཏགས་པ་ནི་ཐག་པ་ལ་སྦྲུལ་དུ་བཏགས་པ་ལྟར་མ་
གྲུབ་པ་དང་། ཕུང་པོ་ཡང་ཐག་པ་བཞིན་དུ་ཚོགས་པ་ལ་བཏགས་པའི་ཆ་ཤས་རེ་རེ་
ནས་དཔྱད་ན་གང་ཡང་མ་གྲུབ་པས་རྟེན་འབྱུང་སྒྱུ་མའི་སྣང་བ་ཙམ་དུ་ལས་སོ། །དེ་
ལྟར་རྟོགས་ན་འགྲོ་བ་མ་རིག་པའི་རྐྱེན་ཅན་རྣམས་ལ་སྙིང་རྗེ་དང་བྱང་ཆུབ་ཀྱི་སེམས་
མི་འབྱུང་མི་སྲིད་པས། དེ་ནི་རྣམ་མཁྱེན་བྱང་ཆུབ་ཆེན་པོའི་མེད་ན་མི་འབྱུང་གི་རྒྱུ་
ཡིན་ནོ། །གཤམ་དུ་ཆོས་བདག་མེད་འཆད་པའི་སྐབས་སུའང་ཤེས་པར་བྱའོ། །
གཉིས་པ་ཆོས་ཀྱི་བདག་མེད་པ་ལ་གཉིས། གཟུགས་ཕུང་རང་བཞིན་གྱིས་གྲུབ་པ་
དགག ཕུང་པོ་ལྷག་མ་རྣམས་ལ་སྦྱར་བའོ། །དང་པོ་ལ་བཞི། རྟེན་འབྱུང་བ་རང་
བཞིན་གྱིས་གྲུབ་པ་དགག བརྟེན་པ་འབྱུང་གྱུར་རང་བཞིན་གྱིས་གྲུབ་པ་དགག ཆོས་
གཞན་ལ་སྦྱར་བ། ནམ་མཁའ་བདེན་དངོས་དགག་པའོ། །དང་པོ་ལ་བཞི། གཅིག་
དང་དུ་མ་མ་གྲུབ་པ་དང་། དེས་ན་འབྱུང་བ་མ་གྲུབ་པ་དང་། འདུས་པ་མ་གྲུབ་པ་དང་།
སྒྲུབ་བྱེད་དགག་པའོ། །དང་པོ་ནི། འབྱུང་གསུམ་སོགས༡། ཇི་ལྟར་བདག་དང་སྲོག་
མེད་པ་ལྟར་ས་ལ་སོགས་པ་ཡང་དེ་དང་འདྲ་ཞེས་བསྟན་པའི་ཕྱིར། འབྱུང་བ་གསུམ་
པོ་ས་དང་གཅིག་པ་མིན་ཏེ་ས་ལ་གསུམ་གྱི་མཚན་ཉིད་ཚང་བར་ཐལ་བ་དང་། མཚན་
ཉིད་འཆོལ་བར་འགྱུར་བའི་ཕྱིར་རོ། ། ས་འདི་ལ་འབྱུང་བ་གསུམ་བརྟེན་པ་མིན་ཞིང་
གསུམ་པོ་དེ་ལ་ས་འདི་བརྟེན་པ་མིན་ཏེ། མཚན་ཉིད་འཆོལ་བ་དང་མི་མཐུན་པ་ལྷན་
ཅིག་གནས་པ་སོགས་ཀྱི་སྐྱོན་དུ་འགྱུར་རོ། །ཐམས་ཅད་བདེན་དངོས་མེད་པས་རྟེན་
བརྟེན་པར་མི་འགྲུབ་ཅིང་། ཆུ་ལ་སོགས་པ་རླུང་གི་དཀྱིལ་འཁོར་ལ་བརྟེན་པ་ཞེས་
བྱ་བ་ནི་འདི་ལ་སྒྲུབ་བྱེད་མི་རུང་ངོ༌། །གསུམ་པོ་དེ་མེད་པར་ས་ཡོད་པ་ཡང་མིན་ཏེ་
ལྟོས་འཇོག་ཡིན་པའི་ཕྱིར་རོ། །
- 170

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཆུ་སོགས་རེ་རེའང་དེ་བཞིན་དུ་དཔྱད་ན་མི་འགྲུབ་པ་ཡིན་ཞིང་འབྱུང་བ་ཞེས་རིལ་
པོར་མ་གྲུབ་པར་གདགས་གཞི་རྡུལ་ཕྲན་འདུས་པ་ལ་བཏགས་པ་ཡིན་པ་དེའི་ཕྱིར།
འབྱུང་བ་རྣམས་ཀྱང་དཔྱད་ན་བདག་རང་བཞིན་གྱིས་གྲུབ་པ་མེད་པ་བཞིན་དུ་དོན་ལ་
རྫུན་ཏེ་བྱིས་པ་སླུ་བྱེད་འཇའ་ཤར་བ་བཞིན་ནོ། །གཉིས་པ་ནི། ས་ཆུ་སོགས༡། དེས་
ན་ས་ཆུ་མེ་དང་རླུང་རྣམས་ནི་སོ་སོ་རེ་རེའང་ངོ་བོ་ཉིད་དུ་གྲུབ་པ་མེད་དེ། རྒྱུ་མཚན་
གང་གི་ཕྱིར་གསུམ་མེད་པར་རེ་རེ་བ་མེད་ལ། གཅིག་མེད་པར་ཡང་གསུམ་མེད་དེ་
རྩོམ་བྱེད་མེད་པའི་ཕྱིར་རོ། །གསུམ་པ་ལ་གསུམ། དངོས་དང་། སོ་སོར་ཡོད་ན་
ལྟོས་མེད་དུ་ཐལ་བ། དེའི་ལན་གྱི་རྩོད་པ་སྤོང་བའོ། །དང་པོ་ནི། གལ་ཏེ་སོགས༡།
གལ་ཏེ་གསུམ་མེད་པར་རེ་རེ་མེད་ལ་མེ་ལྟ་བུ་གཅིག་མེད་པར་ཡང་གཞན་གསུམ་མེད་
པའི་ཕྱིར་ན། འབྱུང་བ་རྣམས་སོ་སོ་རང་གི་ངོ་བོ་རང་བཞིན་གྱིས་ཡོད་པ་མ་ཡིན་ཏེ་
རྟགས་སྔ་མ་དེའི་ཕྱིར། ཇི་ལྟར་ཐམས་ཅད་འདྲེས་པའམ་འདུས་པ་རང་བཞིན་གྱིས་
སྐྱེ་བར་འགྱུར་ཏེ་མི་འགྱུར་རོ། །དངོས་པོ་སོ་སོར་མ་གྲུབ་པ་ལ་འདས་པ་མི་སྲིད་དོ། །
གཉིས་པ་ནི། འོན་ཏེ་སོགས༡། སོ་སོ་རང་གི་ངོ་བོ་ཡོད་པས་འདུས་པ་གྲུབ་བོ་ཞེ་ན།
འོན་ཏེ་བཞི་པོ་ལྟོས་མེད་དུ་སོ་སོར་རང་གི་ངོ་བོ་ལོགས་ཤིག་ཏུ་ཡོད་ན་བུད་ཤིང་མེད་
པར་ཡང་ནི་མེ་ཅི་སྟེ་མེད་དེ་ཡོད་པར་ཐལ་ལོ། །གཞན་ཡང་གཡོ་བ་དང་སྲ་བའམ་
ཐོགས་པ་དང་འབྱོར་བའམ་སྡུད་པ་སྟེ་མཚན་ཉིད་དེ་དག་མེད་པར་ཡང་། མཚོན་བྱ་
ཆུ་དང་རླུང་དང་ས་དེ་དག་ཀྱང་རེ་རེ་བཞིན་ལོགས་ཤིག་ན་ཡོད་པར་ཐལ། ལྟོས་མེད་
དུ་རང་རང་གི་ངོ་བོ་ཡོད་པའི་ཕྱིར་ཇི་ལྟར་མེ་ལ་དཔྱད་པ་དེ་བཞིན་ནོ། །གསུམ་པ་ནི།
འོན་ཏེ་སོགསའ། གལ་ཏེ་མེ་ཁོ་ན་ཤིང་མེད་པར་མི་འབྱུང་བར་གྲགས་པས་ལྟོས་པ་
ཡིན་གྱི་གཞན་གསུམ་ལྟོས་མེད་དུ་རང་གི་ངོ་བོས་ཡོད་དོ་ཞེ་ན། མེ་བཞིན་གཞན་
གསུམ་པོ་ཡང་བརྟེན་ནས་འབྱུང་དགོས་ལ། འོན་ཏེ་མེ་འདི་འབྱུང་བ་གཞན་གསུམ་
ལ་མ་ལྟོས་པར་བདག་ཉིད་མེད་ན། ཇི་ལྟར་ཁྱོད་ཀྱི་འབྱུང་བ་གསུམ་གཞན་ལ་ལྟོས་
པ་མེད་པར་རང་གི་ངོ་བོས་ཡོད་པ་མིན་པར་ཐལ། གཞན་གསུམ་པོ་རྒྱུ་ལ་བརྟེན་ཅིང་
- 171

དབུ་མ་རིན་ཆེན་ཕྲེང་བ་རྩ་འགྲེལ། ངའི་
གནས་ནས་འབྱུང་བ་སྐྱེ་བ་དང་ཆོས་མི་མཐུན་པར་གྱུར་བ་འདི་རུང་བའང་མིན་ཏེ་་་
གཞན་ལ་ལྟོས་པའི་ཕྱིར་རོ། །
ཡང་ན་གང་གི་ཕྱིར་རྣམ་ཤེས་ཀྱི་རྐྱེན་ལས་མིང་གཟུགས་ཞེས་བྱ་བ་ལ་འབྲས་གཟུགས་
འབྱུང་བ་བཞི་པོ་རྒྱུ་གཟུགས་འབྱུང་བ་ཆེན་པོ་བཞི་ལ་བརྟེན་ནས་སྐྱེས་སོ། ། མེ་ལོགས་
ཤིག་ཏུ་ངོ་བོས་ཡོད་ན་གཞན་གསུམ་པོ་ཁོ་ན་ལྷན་ཅིག་འབྱུང་བས། རྟེན་ཅིང་འབྲེལ་
བར་འབྱུང་བ་དང་ཆོས་མི་མཐུན་པར་འགྱུར་ཏེ་དེ་ནི་མི་རུང་ངོ་ཞེས་འཆད་དོ། །བཞི་
བ་སྒྲུབ་བྱེད་དགག་པ་ནི། སོ་སོར་སོགས༣། གལ་ཏེ་འབྱུང་བ་རྣམས་ཕན་ཚུན་ལྟོས་
ཀྱང་རང་གི་ངོ་བོས་ཡོད་དོ་ཞེ་ན། ལན་ནི་འབྱུང་བ་རྣམས་སོ་སོར་རང་གི་ངོ་བོས་
གྲུབ་པ་ཡོད་པའི་ཕྱིར་ན་འབྱུང་བ་དེ་དག་ནི། ཇི་ལྟ་བུར་ན་ཕན་ཚུན་ལྟོས་ནས་ཡོད་
དེ་ཡོད་པར་མི་འཐད་དོ། །རང་གི་ངོ་བོས་ཡོད་ན་གཞན་ལ་ལྟོས་མི་དགོས་པར་ཅིག་
ཆར་དུ་ཡོད་པ་བ་ལང་གི་རྭ་བཞིན་ནོ། །གལ་ཏེ་འབྱུང་བ་རྣམས་སོ་སོར་རང་གི་ངོ་
བོས་ཡོད་པ་མ་ཡིན་པ་ཡིན་ན་ཡང་དེ་དག་ཇི་ལྟར་ཕན་ཚུན་ལྟོས་ནས་ཡོད་དེ་ཡོད་པར་
མི་འཐད་དོ། །ལྟོས་བྱ་ལྟོས་བྱེད་མ་གྲུབ་པ་རི་བོང་གི་རྭ་བཞིན་ནོ། །གལ་ཏེ་སོ་སོར་
རང་གི་ངོ་བོས་མེད་ཀྱི། གཞི་གང་ན་ས་ལྟ་བུ་གཅིག་ཡོད་པ་དེར་ལྷག་མ་གསུམ་པོ་
རྣམས་ཀྱང་རང་གི་ངོ་བོས་ཡོད་དེ་དེའི་མཚན་ཉིད་ཡོད་པའི་ཕྱིར་ཞེ་ན། འོ་ན་འབྱུང་
བ་བཞི་པོ་རང་བཞིན་འདྲེས་པ་ལ་ཡོད་དམ་མ་འདྲེས་པ་ལ་ཡོད་ཕྱི་མ་མི་འཐད་དེ།
མ་འདྲེས་པ་རྣམས་ཡུལ་གཅིག་ན་གནས་པ་འགལ་བས་མེད་དོ། ། སྔ་མ་ཡང་མི་འཐད་
དེ། འདྲེས་པ་ལ་ནི་སོ་སོར་རང་གི་ངོ་བོས་ཡོད་པ་མིན་ཏེ་ཆུ་དང་འོ་མ་བཞིན་ནོ། །
སོ་སོར་རང་གི་ངོ་བོས་མེད་པའི་མཚན་གཞིའི་འབྱུང་བ་རྣམས་ཀྱི་སོ་སོའི་རང་གི་
མཚན་ཉིད་ཀྱང་རང་བཞིན་གྱིས་གྲུབ་པ་ག་ལ་ཡོད་དེ་མེད་དོ། །འདྲེས་ཀྱང་ཤས་ཆེ་
ཆུང་ཡོད་པས་མཚན་ཉིད་ཤས་ཆེ་ཆུང་དམིགས་པའི་ཕྱིར་ཞེ་ན། ལྟོས་མེད་དུ་སོ་སོར་
རང་གི་ངོ་བོ་མེད་པའི་ཕྱིར་འདུས་པའི་ཚེ་མཚན་ཉིད་ཤས་ཆེ་ཆུང་ཡང་གྲུབ་པ་མེད་
དེ་གང་ཤས་ཆེ་བ་ནི་དེ་ཉིད་ཡིན་གྱི་གཞན་རྣམས་ནི་ཡོད་ཅེས་དམ་བཅའ་ཙམ་དུ་ཟད་
72

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དོ། །ཆོས་མངོན་པ་ལས་འབྱུང་བ་སོ་སོའི་མཚན་ཉིད་བཤད་དོ་ཞེ་ན། དེ་ལྟར་བཤད་
པའི་མཚན་ཉིད་དེ་དག་ནི་ཀུན་རྫོབ་ཐ་སྙད་དུ་ཡོད་པ་མིང་ཙམ་བརྡ་ཙམ་ལ་དགོངས་
ནས་བཤད་ཀྱི་དངོས་པོར་གྲུབ་པ་མི་འདོད་པའི་ཕྱིར་རོ། །
གཞན་དུ་ཏིང་འཛིན་རྒྱལ་པོ་ལས། འཇིག་རྟེན་ནམ་མཁའི་མཚན་ཉིད་དེ། །ནམ་
མཁའ་ལ་ཡང་མཚན་ཉིད་མེད། །དེ་ཕྱིར་དེ་ཡི་དེ་རྟོགས་པས། །འཇིག་རྟེན་ཆོས་ཀྱིས་
མི་གོས་སོ། །ཞེས་སོགས་མཚན་ཉིད་མེད་པ་མང་དུ་གསུངས་སོ། །འདི་ལྟར་རྟོགས་
པ་ལ་འཇིག་རྟེན་གྱིས་གནོད་པ་མེད་པ་ཡང་དེ་ལས། བསྐལ་པ་བརྒྱ་ཕྲག་མང་པོར་
རབ་བསྲེགས་ཀྱང་། །ནམ་མཁའ་སྔོན་ཆད་ནམ་ཡང་མ་ཚིག་བཞིན། །ཆོས་རྣམས་
ནམ་མཁའ་མཚུངས་པར་རྣམ་རིག་ན། །དེ་ནི་ནམ་ཡང་མེ་ནང་ཡོང་མི་འཚིག །ཅེས་
མེས་མཚོན་པས་འཇིགས་པ་ཐམས་ཅད་ཤེས་པར་བྱའོ། ། ཤཱཀ་ཐུབ་དང་པད་འབྱུང་
ལ་སོགས་པ་བཞིན་ནོ། ། དཔལ་
གཉིས་པ་འབྱུང་གྱུར་དགག་པ་ནི། ཁ་དོག་སོགས་རྐང་པ༢། རྡུལ་རྫས་བརྒྱད་འདྲེས་
པར་འདོད་པའི་འབྱུང་གྱུར་གྱི་གཟུགས་ཁ་དོག་དང་དྲི་དང་རོ་དང་རེག་པ་གང་ཡིན་
པ། དེ་དག་ཀྱང་རང་བཞིན་གྲུབ་པ་མེད་དེ་དེ་དག་ལ་ཡང་འབྱུང་བ་རང་བཞིན་གྱིས་
གྲུབ་པ་འགོག་པའི་རིག་པའི་ཚུལ་འདི་སྦྱར་བར་བྱ་བ་མཚུངས་པའི་ཕྱིར་རོ། ། གཟུགས་
གསུམ་རེག་མིན་འདི་ལ་མིན། །ཞེས་སོགས་ཀྱིས་འགོག་པར་བྱེད་དོ། །དེ་དག་ཀྱང་
འབྱུང་རྡུལ་བསགས་པ་ལ་བཏགས་པ་ཙམ་ལས་ངོ་བོ་སོ་སོ་བ་དང་འདུས་པ་སོགས་
བདེན་པར་མ་གྲུབ་བོ། །གསུམ་པ་ཆོས་གཞན་ལ་སྦྱར་བ་ལ་གཉིས། དངོས་དང་།
རང་བཞིན་གྱིས་སྟོང་པའི་ཤེས་བྱེད་དོ། །དང་པོ་ནི། མིག་དང་སོགས་ཕྱེད༢། དེ་ལྟར་
འབྱུང་བ་དང་འབྱུང་བ་ལས་གྱུར་པ་རྣམས་ངོ་བོ་ཉིད་ཀྱིས་གྲུབ་པ་མེད་པར་བསྟན་
པའི་རིག་པས་གཟུགས་ཅན་དང་གཟུགས་ཅན་མ་ཡིན་པའི་དོན་རྣམས་ལ་ཡང་ཚུལ་
འདིས་བཤད་པར་བྱའོ། །གང་ཞེ་ན། རྟེན་མིག་གི་དབང་པོས་མཚོན་པ་རྣ་བ་ལ་སོགས་
པ་དང་། བརྟེན་པ་མིག་གི་རྣམ་པར་ཤེས་པས་མཚོན་པ་རྣ་བའི་རྣམ་པར་ཤེས་པ་ལ་
- 173 -

དབུ་མ་རིན་ཆེན་ཕྲེང་བ་རྩ་འགྲེལ། ི་ཎའི་
སོགས་པ་དང་། ཡུལ་གཟུགས་ཀྱིས་མཚོན་པ་སྒྲ་ལ་སོགས་པ་རྣམས་ཀྱང་འབྱུང་རྡུལ་
གྱི་ཆ་བསགས་པའི་ངོ་བོ་ཉིད་དང་། རྣམ་པར་ཤེས་པ་རྣམས་ཀྱང་སེམས་སེམས་བྱུང་
རྟེན་བརྟེན་པ་ལ་སོགས་པ་ཚོགས་པའི་ངོ་བོ་ཉིད་ཀྱི་ཕྱིར། སོ་སོ་བ་དང་འདུས་པ་དང་
དེ་ཉིད་དང་གཞན་དང་ལྟོས་པ་མེད་པ་དང་རང་བཞིན་གྱིས་ལྟོས་པ་སོགས་མ་གྲུབ་པ་
ཡིན་ནོ། ། དེ་བཞིན་དུ་མ་རིག་པ་རྣམ་ཤེས་ཀྱི་འཁོར་སེམས་བྱུང་ཡིན་ཡང་འདི་རྩ་ཉོན་
དང་ཉེ་ཉོན་གཞན་རྣམས་ལ་མཚུངས་ལྡན་དུ་འཇུག་ཅིང་། དེ་ལས་འཁོར་བ་ཡང་
འབྱུང་བས་གཙོ་བོ་ཡིན་པའི་ཕྱིར་རོ། །དེ་ཡང་ཚུལ་མིན་ཡིད་བྱེད་ཀྱི་རྣམ་རྟོག་ཕྱིན་
ཅི་ལོག་པ་ལས་བྱུང་བའི་ཕྱིར་དཔྱད་པ་ནི་གོང་དང་འདྲ་བ་ཉིད་དོ ། །འདུ་བྱེད་ལས་
ཞེས་བྱ་བ་ཡང་ཕུང་པོ་ལས་གཞན་མ་ཡིན་ཏེ། རྒྱུ་མ་རིག་པ་ལ་སོགས་པ་སྔ་མ་ལ་
བརྟེན་ནས་ཕུང་པོ་ཕྱི་མ་རྣམས་སྐྱེ་བ་ནི་བྱ་བ་ལས་དང༌། མ་རིག་པ་དང་ལས་དང་
སྲེད་ལེན་སྲིད་པའི་རྒྱུ་ཅན་གྱི་ཕུང་པོ་ནི་སྐྱེ་བ་དང་། རང་དབང་ཅན་གྱི་བྱེད་པ་ནི་བྱེད་
པ་པོ་སྟེ་ཕུང་ལྔའི་ངོ་བོ་ཉིད་དོ། །དེའི་ལས་དང་བྱ་བ་ནི་ཡིད་དུ་འོང་བ་དང་མི་འོང་བ་
རྣས་ཡིན་ནོ། ། བྱ་བྱེད་ལས་གསུམ་ཀྱང་ཕུང་པོ་འདུས་པའི་ངོ་བོ་ཡིན་ནོ། །དེ་དག་
ཀྱང་སྔ་མ་ལྟར་དཔྱད་དེ་རྒྱས་པར་རྩ་ཤེས་ལས་ཤེས་པར་བྱའོ། །གཅིག་ལ་སོགས་
པའི་གྲངས་སྟེ་དེ་ཡང་བགྲང་བྱ་ལས་མ་གཏོགས་པ་གཞན་མིན་ནོ། །རྫས་དང་རྫས་
གཞན་སྦྱོར་བ་ནི་འཕྲད་པའམ་ལྡན་པ་དང་སྟེ་དེ་ཡང་དེ་ལས་གཞན་མ་ཡིན་ཞིང་ཚོགས་
པ་ཞེས་བྱའོ། །སྐྱེད་བྱེད་ཀྱི་རྒྱུ་ཕྱིའི་ས་བོན་དང་དེ་ལས་བསྐྱེད་བྱའི་འབྲས་བུ་འབྱུང་
བ་དང་འདས་པ་ལ་སོགས་པའི་དུས་གསུམ་དང་ནི། དེ་དག་ཀྱང་ཕུང་པོ་ལས་མ་
གཏོགས་པའི་གཞན་མིན་ཏེ། མཛོད་ལས། དེ་དག་ཉིད་དུས་གཏམ་གཞི་དང་། །ངེས་
པར་འབྱུང་བཅས་གཞིར་བཅས་པ། །སྡུག་བསྔལ་ཀུན་འབྱུང་འཇིག་རྟེན་དང་། །ལྟ་
གནས་སྲིད་པའང་དེ་དག་ཡིན། །ཞེས་བཤད་དོ། ། ༢
དབྱིབས་ཀྱིས་བསྡུས་པ་རིང་པོ་བས་ཐུང་ངུ་དང་དེ་བས་ལྷག་པ་རིང་པོ་དང་སོགས་
པས་གྲུ་བཞི་དང་ཟླུམ་པོ་ཞེས་ཤེས་པར་བྱ་བ་དང་། བཏགས་ཆོས་དངོས་པོ་དང་དོན་
- 174

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བྱེད་ནུས་པ་ལ་སོགས་པའི་མིང་དང་གདགས་རྒྱུ་མིང་ཅན་རྣམས་ཀྱང་འདུས་པའི་ངོ་
བོ་ཡིན་པས། བདག་དང་འབྱུང་བ་ལ་བརྟག་པའི་ཚུལ་དེ་ཉིད་ཀྱིས་དཔྱད་ན་སྔ་མ་
དེ་བཞིན་དུ་དོན་ལ་རྫུན་པ་ཝུ་བ་དང་ཆུ་ཤིང་ལྟར་བདེན་པར་མིན་ནོ། །དེ་ཡང་མེད་
བཞིན་སྣང་བ་དེ་གང་གིས་རྣམ་པར་ཤེས་པར་བྱ་བའོ་ཞེས་པ་དེ་ནི་དེའི་ཤེས་བྱ་ཡིན་
ལ། གང་ཞིག་ཤེས་སོ་ཞེས་པ་དེ་ཉིད་དེའི་ལས་སོ། །ཤེས་པ་པོ་ནི་བྱེད་པ་པོའོ་ཞེས་
བྱ་བྱེད་ལས་གསུམ་གྱི་ཐ་སྙད་དགག་པ་མེད་ལ། གཟུགས་སོགས་བདེན་པར་གྲུབ་
པ་མེད་པ་ནི་ཆོས་ཀྱི་བདག་མེད་པ་དང་ཤེས་པ་པོ་བདེན་གྲུབ་མེད་པ་ནི་གང་ཟག་གི་
བདག་མེད་པ་སྟོན་པ་སྟེ་དཔལ་ལྡན་ཟླ་བའི་གསུང་ལས་འབྱུང་ངོ༌། །གཉིས་པ་ལ་
བཞི། ཆོས་ཀུན་རང་བཞིན་མེད་པའི་དོན་མདོར་བསྟན། རྒྱས་པར་བཤད། སྒྲུབ་
བྱེད་དགོད། ཆད་ལྟར་ཐལ་བའི་སྐྱོན་མེད་པའོ། །དང་པོ་ནི། ས་དང་སོགས༡། རགས་
པ་གཏན་ལ་ཕབ་སླ་བས་རིམ་པ་བཞིན་ས་དང་ཆུ་དང་མེ་དང་རླུང་དང་། རིང་ཐུང་ཕྲ་
དང་སྦོམ་པོ་ཉིད་དང་དགེ་བ་དང་སོགས་པས་མི་དགེ་བ་དང་ལུང་མ་བསྟན་ཏེ་དེ་དག་
ཉིད་ནི་རང་བཞིན་གྱིས་གྲུབ་པ་མེད་དེ། དེ་ཡོད་ན་འཕགས་པའི་མཉམ་བཞག་གིས་
གཟིགས་ངོར་ཡོད་དགོས་པ་ལ་རྣམ་ཤེས་སུ་སྟེ་མི་རྟོག་པའི་ཡེ་ཤེས་ལ་རྣམ་ཤེས་ཀྱི་
སྒྲས་བསྟན་པ་དེའི་གཟིགས་ངོར་ནི། འགག་པར་འགྱུར་རོ་ཞེས་ཐུབ་པ་ཆེན་པོས་
ཐེག་ཆེན་གྱི་མདོ་རྣམས་ལས་གསུངས་སོ། །འདི་སྐད་དུ། སོ་སོ་རང་རིག་ཚད་མེད་
སྤྱོད་ཡུལ་ནི། །རྗོད་དུ་མེད་ཅིང་ཐ་སྙད་ཡོངས་ཆད་པ། །རྩོད་དང་བྲལ་བ་དོན་དམ་
ཆོས་ཡིན་ཏེ། །དེ་ནི་རྟོག་གེའི་ཡུལ་ལས་འདས་པའོ། །ཞེས་གསུངས་སོ། །གཉིས་
པ་ནི། རྣམ་ཤེས་སོགས༢། རྣམ་ཤེས་ཏེ་མི་རྟོག་པའི་ཡེ་ཤེས་སོ་སོར་རང་གིས་རིག་
པར་བྱ་བ་དེ་གཞན་ལ་འདིའོ་ཞེས། བསྟན་དུ་མེད་པ་ཤེས་བྱ་མཐའ་ཡས་པའི་གནས་
ལུགས་ལ་དབང་བསྒྱུར་བས་ཀུན་ཏུ་བདག་པོ་སྟེ་ཤེས་བྱེད་གཙོ་བོ་དེའི་གཟིགས་ངོ་
ལ་ནི། ས་དང་ཆུ་དང་མེ་དང་ནི་རླུང་གི་མཚན་ཉིད་རང་བཞིན་གྱིས་གནས་པའམ་
གྲུབ་པ་ཅུང་ཟད་ཀྱང་མཐོང་བར་འགྱུར་བ་མ་ཡིན་ཏེ་དེ་དག་མཐར་ཐུག་གི་དཔྱོད་ངོར་
-175 -

དབུ་མ་རིན་ཆེན་ཕྲེང་བ་རྩ་འགྲེལ།
མ་གྲུབ་པའི་ཕྱིར། མ་དཔྱད་པའི་སྣང་ངོར་དང་བྱིས་པའི་རྟོག་པ་ལ་སྒྱུ་མ་ལྟར་འགག་
མེད་དུ་ཡོད་པར་སྣང་ཡང་། འཕགས་པའི་མཉམ་བཞག་གི་སྐབས་འདིར་ནི་ཐ་སྙད་
བཏགས་པའི་རིང་བ་དང་ཐུང་བ་དང༌། ཕྲ་སྦོམ་དང་དགེ་དང་མི་དགེ་བ་ལ་སོགས་པ་
ཐམས་ཅད་འགག་པ་དང་། དེར་མ་ཟད་སྐབས་འདིར་ནི་མིང་དང་གཟུགས་ལ་སོགས་
པ་དག་ཀྱང་མ་ལུས་པ་ནི་འགག་ཅིང་ཞི་བར་འགྱུར་བས་ན། རང་བཞིན་གྱིས་སྟོང་
པར་གྲུབ་སྟེ་རང་བཞིན་གྱིས་གྲུབ་ན་གནས་ལུགས་སུ་འགྱུར་དགོས་ཏེ་འཕགས་པའི་
ཡེ་ཤེས་གནས་ལུགས་ལ་ཚད་མར་གྱུར་པ་དེའི་ངོར་ཡོད་དགོས་པའི་ཕྱིར་རོ། །འདི་
དག་རྣམ་མཁྱེན་གྱི་སྐབས་སུ་སྦྱར་བ་རྒྱ་འགྲེལ་དུ་ཡོད་དེ། རྩ་བར། ཀུན་ཏུ་བདག་
པོ་ཞེས་པ་དང་། །དབུ་མ་འཇུག་པར། གཉིད་ཀྱི་དཔེས་གཏི་མུག་གི་གཉིད་ཟད་པའི་
སངས་རྒྱས་ལ་དངོས་པོ་རང་མཚན་པ་མི་སྣང་བར་བཤད་པ་ལྟར་འཐད་པར་སེམས་
སོ། །གསུམ་པ་ནི། གང་མ་སོགས༡། མི་རྟོག་ཡེ་ཤེས་ཀྱིས་འདུས་བྱས་ཀྱི་དངོས་པོ་
རྣམས་གཤིག་པས་འགག་པ་ཡིན་ནམ། རང་གི་ངོ་བོ་སྔར་ནས་དེ་བཞིན་ཉིད་ཞི་བ་
ཡིན་ཞེ་ན། གདོད་ནས་རང་བཞིན་གྱིས་སྐྱེ་བ་མེད་པའི་དོན་གང་ཞིག་སྔར་ནས་ཡོད་
ཀྱང་རབ་རིབ་ཅན་གྱི་སྐྲ་ཤད་ལྟར་མ་རིག་པས་བསྒྲིབས་ནས་མ་ཤེས་པའི་ཕྱིར་ཏེ།
སོ་སོ་སྐྱེ་བོས་མ་ཤེས་པའམ་མ་མཐོང་བ་ཡིན་ལ་འཕགས་པའི་རྣམ་ཤེས་ལ་སྣང་བ་
སྔོན་ཆད་བྱུང་བ་སྟེ་གདོད་ནས་ཡོད་པའི་རྟེན་འབྱུང་རང་བཞིན་གྱིས་སྟོང་པ་དེ་ཀུན་
ནས་ནི། དེ་མངོན་སུམ་གསར་དུ་ཤེས་པའི་ཕྱིར་ནི་རྣམ་ཤེས་སུ་སྟེ་གནས་ལུགས་
གཟིགས་པའི་ཡེ་ཤེས་མངོན་དུ་གྱུར་པའི་ཕྱིས་ནི་སྒྲོ་བཏགས་པའི་ཆོས་ཅན་གྱི་སྤྲོས་
པ་རྣམས་དེ་ལྟར་འགག་པར་འགྱུར་བ་ཙམ་ཡིན་གྱི། སྔར་རང་བཞིན་གྱིས་ཡོད་པར་
ཕྱིས་མེད་པར་གཟིགས་པ་མིན་ཏེ། དེ་ལྟ་ན་འཕགས་པའི་ཡེ་ཤེས་དངོས་པོ་འཇིག་
། །མདོ་
བྱེད་དུ་འགྱུར་བས་གནས་ལུགས་གཟིགས་པ་མ་ཡིན་པར་འགྱུར་བའི་ཕྱིར་རོ
ལས། མི་སྟོང་ཅུང་ཞིག་ཡོད་ན་རྒྱལ་བ་ཡིས། །འགའ་ལུང་མི་སྟོན་མི་གསུང་འགྱུར་
མེད་པར། །རང་རང་ངོས་ལ་ཐེར་ཟུག་གནས་དེ་ལ། འཕེལ་བར་བྱེད་ཅིང་ཡོངས་
- 176 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
སུ་ཉམས་པ་མེད། །ཅེས་གསུངས་སོ། །
སྒོམ་བྱུང་གི་རྣམ་ཤེས་མེ་ལྟ་བུ་ཡི་བུད་ཤིང་ནི། འགྲོ་བ་སྣོད་བཅུད་ཀྱིས་བསྡུས་པའི་
ཆོས་ཤེས་བྱ་དང་ཤེས་བྱེད་འདི་ཀུན་ཡིན་པར་འདོད་དེ། དེ་དག་གི་གནས་ལུགས་
ཇི་ལྟ་བ་བཞིན་ཕྱིན་ཅི་མ་ལོག་པ་རབ་ཏུ་འབྱེད་དེ། རྟོགས་པའི་ཡེ་ཤེས་གསལ་སྣང་
རབ་ཏུ་གྱུར་བའི་འོད་འབར་བ་དང་ལྡན་པས་མ་ལུས་པ་ལྷག་མེད་དུ་བསྲེགས་ནས་
ཞི་བའི་ཕྱིར་རོ། །ཆུ་ལ་ཆུ་བཞག་པ་ལྟར་གཉིས་སྣང་གི་སྤྲོས་པ་དབྱིངས་སུ་ནུབ་པ་
སྟེ་འདིའི་ལུགས་འཕགས་པའི་མཉམ་བཞག་སྣང་མེད་འདོད་པས་སོ། །བཞི་བ་ནི།
མི་ཤེས་སོགས ། དེ་ལྟར་ན་ཁྱེད་ཀྱིས་མེད་པ་ཁོ་ན་ཁས་བླངས་པས་མེད་པ་བར་
འགྱུར་རོ་ཞེ་ན། མི་འགྱུར་ཏེ་ཉོན་མོངས་ཅན་གྱི་མི་ཤེས་པས་ནི་སྔོན་མེད་པ་ལ་ཡོད་
པར་བརྟགས་པ་ཡིན་ལ། ཕྱིས་ནི་རང་བཞིན་གྱིས་སྟོང་པའི་དེ་ཁོ་ན་ཉིད་གཏན་ལ་
ཕབ་ནས་ངེས་པ་དང་དངོས་པོ་རང་གི་གནས་ལུགས་མ་བཅོས་པ་དེ་ཉིད་རྟོགས་པ་
ཡིན་གྱི། ཡོད་པ་ལ་མེད་པའི་སྐུར་བ་བཏབ་པའི་སྐྱོན་ཅུང་ཟད་ཀྱང་མེད་དོ། །འོ་ན་
དངོས་པོ་བདེན་གྲུབ་བཀག་པའི་བདེན་སྟོང་དེ་ཉིད་དོན་ལ་གྲུབ་པས་ཡོད་དོ་ཞེ་ན།
རྨོངས་པས་སྒྲོ་བཏགས་པ་ཙམ་བཀག་པ་ལས་དངོས་པོ་ལ་བདེན་པ་ཡེ་ནས་མེད་པས་
དགག་སྒྲུབ་ཀྱིས་བསལ་བཞག་མེད་པ་ཉིད་དོ། །འོ་ན་བཀག་ཆོས་དངོས་མེད་དོན་
དམ་པ་དེ་ཡང་མེད་ན་སླར་དངོས་པོ་ཡོད་པར་མི་འགྱུར་རམ་ཞེ་ན། དེ་འདྲ་མི་སྲིད་
པ་སུ་ཞིག་གིས་སྨྲ་ཡོད་མེད་ལྟོས་འཇོག་ཏུ་ཤེས་པར་བྱ་སྟེ། དུས་གང་གི་ཚེ་རྟེན་དངོས་
པོ་ངོ་བོས་གྲུབ་པ་ཅུང་ཟད་ཀྱང་མི་རྙེད་པ་དེ་ཡི་ཚེ་དེ་ལ་བརྟེན་པའི་དངོས་མེད་བདེན་
པར་གྲུབ་པ་ཡོད་པར་ག་ལ་འགྱུར་ཏེ་མི་སྲིད་དོ། ། །
བདེན་དངོས་ནི་ཐ་སྙད་དུ་ཡང་མེད་པའི་མོ་གཤམ་གྱི་བུ་དང་འདྲ་བ་དེ་ཉིད་ཤི་་་་
མེད་པ་བཞིན་ནོ། ། ཡེ་ཤེས་སྣང་བ་རྒྱན་གྱི་མདོར། འཇམ་དཔལ་སྟོང་པ་ཞེས་བྱ་བ་
ནི་མི་སྟོང་པར་མངོན་པར་ཞེན་པ་དགག་པའི་ཚིག་བླ་དྭགས་ཡིན་གྱི། འཇམ་དཔལ་
འདིར་དོན་དམ་པར་སྟོང་པ་ཞེས་བྱ་བའི་ཆོས་ནི་འགའ་ཡང་མི་དམིགས་སོ། །དེ་ནི་
-177

༼ དབུ་མ་རིན་ཆེན་ཕྲེང་བ་རྩ་འགྲེལ། ོ་ལྔའི་
སངས་རྒྱས་ཀྱིས་མ་གཏོགས་གཞན་གྱིས་སྟོན་མི་ནུས་སོ། །རབ་འབྱོར་སོགས་ཀྱིས་
སྟོན་པ་ནི་དེ་བཞིན་གཤེགས་པའི་སྐྱེས་བུའི་བྱིན་རླབས་ཀྱི་མཐུ་ལས་སོ། །ཞེས་སོ། །
སྔར་ཡོད་པར་འཛིན་པ་སྒྲོ་བཏགས་ཀྱི་རྟོག་པ་ཡིན་པས་གཉེན་པོ་མེད་པར་འཛིན་
པའང་དོན་ལ་སྒྲོ་བཏགས་ཡིན་ཡང་སྤང་བྱ་དང་འཛིན་སྟངས་འགལ་བའི་རྟོག་པ་དོན་
མཐུན་ཡིན་ནོ། ། འོན་ཀྱང་མཐར་ཐུག་གི་ལྟ་བ་དོན་དམ་པ་དངོས་ནི་དེ་མ་ཡིན་ཏེ་
སྤྲོས་པ་ལས་མ་འདས་ཤིང་སྟོང་ཉིད་ལ་ཡིད་དཔྱོད་ཀྱིས་ཞེན་པའི་ཕྱིར། དཀོན་
བརྩེགས་ལས། འོད་སྲུང་གང་དག་སྟོང་པ་ཉིད་དུ་དམིགས་པས་སྟོང་པ་ཉིད་ལ་རྟོག་
པ་དེ་དག་ནི། ངའི་གསུང་རབ་འདི་དག་ལས་ཉམས་རབ་ཏུ་ཉམས་ཞེས་དང་། འོད་
སྲུང་ལྟ་བར་གྱུར་པ་ཐམས་ཅད་ལས་ངེས་པར་འབྱུང་བ་ནི་སྟོང་པ་ཉིད་ཡིན་ན། འོད་
སྲུང་གང་སྟོང་པ་ཉིད་ཁོ་ནར་ལྟ་བ་དེ་ནི་གསོར་མི་རུང་ངོ་ཞེས་ངས་བཤད་དོ། །ལྟ་
བར་གྱུར་པ་ཞེས་ཡོད་མེད་བདེན་པར་འཛིན་པ་ལ་སོགས་པའོ། །དཔྱད་པའི་དུས་
སུ་རང་བཞིན་མེད་ཅེས་དང་སྟོང་པ་ཉིད་དོ་སྙམ་པའི་ཐ་སྙད་བཏགས་པ་ལ་མིན་པར་
སྟོང་པ་ཉིད་ལ་རྟོགས་བྱར་བདེན་པར་ཞེན་པ་སོགས་ལ་བྱའོ། །མདོ་ལས། སྟོང་པ་
ཉིད་ཀྱི་ལྟ་ཐོས་ནས། །དེ་ལ་ལྟ་བ་མ་ཞིག་པ། །གསོར་མི་རུང་བའི་ལྟ་ཅན་ཏེ། །
སྨན་པས་བོར་བའི་ནད་པ་བཞིན། །ཞེས་ཀྱང་གསུངས་སོ། །གཉེན་པོ་སྟོང་པ་ཉིད་
ལ་སྐྲག་ནས་སྤངས་པ་ཉེས་པ་ཆེའི་དེ་ལ་དགའ་ཞིང་བསྟེན་པ་ཉེས་པ་མིན་ནོ་སྙམ་
ན། འདི་ལ་བཤད་པར་བྱའོ། ། ལས་དང་པོ་པས་སྤང་གཉེན་ལ་བླང་དོར་བྱེད་པ་
སྐྱོན་དུ་མི་སྨྲའི་ཉམས་མྱོང་ལ་ངེས་ཤེས་སྐྱེས་ནས་རྣམ་པར་རྟོག་པ་མི་འཐད་དེ། ཆོས་
ཉིད་ལ་དེར་འཛིན་གྱི་ཞེན་པ་དང་བླང་དོར་གཞན་གྱི་ཞེན་པའང་སྒྲིབ་བྱེད་དུ་བཤད་
པའི་ཕྱིར་རོ། ། ག་ད་བ་ས་
འདི་ལྟར་སྟོང་ཉིད་ནི་འདུས་བྱས་སོགས་ཀྱི་དངོས་པོ་ལ་ཞེན་པའི་གཉེན་པོ་ཡིན་ལ་
སྤང་བྱ་སྤོང་བའི་ཐབས་སུ་གཉེན་པོ་སྟོང་པ་ཉིད་དོ་སྙམ་དུ་རྟོག་པ་ཡོད་ཀྱང་། ཐབས་
བྱུང་སྟོང་ཉིད་རྟོགས་ནས་གཉེན་པོ་ལ་མངོན་པར་ཞེན་པའི་བག་ཆགས་ཀྱང་སྤོང་་་་
-178 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དགོས་ཏེ་ཆུ་ལ་བརྒལ་བའི་ཐབས་སུ་གཟིངས་དགོས་ཀྱང་ཆུ་བརྒལ་ཟིན་ནས་དེ་སྤང་
བ་བཞིན་ཏེ། ཤེར་ཕྱིན་རྡོ་རྗེ་གཅོད་པ་ལས། རབ་འབྱོར་ཆོས་ཀྱི་རྣམ་གྲངས་འདི་
གཟིངས་ལྟ་བུར་ཤེས་པ་རྣམས་ཀྱིས་ཆོས་རྣམས་ཀྱང་སྤང་བར་བྱ་ན་ཆོས་མ་ཡིན་ལྟ་
ཅི་སྨོས། ཞེས་གསུངས་པའི་ཕྱིར་རོ། །འོ་ན་སོ་སོར་རྟོགས་པའི་ཤེས་རབ་འགོག་
ཅིང་ལས་འབྲས་སྨད་པས་རྒྱ་ནག་མཁན་པོའི་ལུགས་སོ་སྙམ་ན། མ་ཡིན་ཏེ། ཡེ་ཤེས་
ཀྱི་གསལ་སྣང་ཐོབ་ཅིང་ལས་འབྲས་རང་བཞིན་མེད་པར་ཤེས་ཀྱི་ཐ་སྙད་འགོག་པ་
མིན་ནོ། །བོད་དུ་བྱོན་པའི་ཧྭ་ཤང་མ་ཧཱ་ཡ་ནའི་ལྟ་བའི་གདེང་སུ་ཞིག་གིས་ཤེས།
དེས་བརྩམས་པའི་བསམ་གཏན་ཉལ་ཆོག་གི་འཁོར་ལོ། དེ་ལ་རིགས་པའི་གནོད་
པ་ཟློག་བྱེད་ལྟ་བའི་རྒྱབ་ཤ་ཆེན་པོ། བསམ་གཏན་གྱི་གྱི་ལོན་དང་ཡང་ལོན་གཉིས།
ལུང་གི་གནོད་པ་ཟློག་བྱེད་ཐེག་ཆེན་གྱི་མདོ་སྡེ་བརྒྱད་ཅུའི་ཁུངས་ཅན་སོགས་མང་
དུ་ཡོད་པ་རྣམས་ནི་བོད་ན་མེད་དོ། །དགོངས་པ་ངེས་འགྲེལ་ལས་སྟོང་ཉིད་དཔྱད་
སྒོམ་བྱེད་ཚུལ་གསུངས་པ་མཐོང་ནས་དེ་སངས་རྒྱས་ཀྱི་གསུངས་མིན་ཅེས་དོར་རོ། །
ཀཱ་མ་ཤི་ལའི་སྒོམ་རིམ་དུ་ཕྱོགས་སྔར་དྲངས་པ་དེ་འདྲ་སུ་ལའང་འབྱུང་ཉེ་བས། བརྡ་
རྟགས་མཁན་པོའི་མཆིལ་ལྷམ་ཡ་གཅིག་པོ་གང་གི་ཅོད་པན་དུ་འཆིང་བའི་གཏོལ་
མེད་དོ། ། སློབ་དཔོན་སྒྲ་གཅན་འཛིན་བཟང་པོས་ཡུམ་བསྟོད་དུ། ཁྱོད་ཉིད་མཐོང་
ན་འཆིང་བ་སྟེ། །མ་མཐོང་ན་ཡང་འཆིང་བར་འགྱུར། ། ཞེས་སོགས་གསུངས་པའང་
དྲན་པར་བྱའོ། །དེས་ན་ཧྭ་ཤང་གིས་ལས་འབྲས་བཀག་ཅེས་པའི་དོན་འདི་ཡིན་ཏེ།
ངེས་འབྱུང་དང་ཐབས་ཤེས་ཀྱིས་མ་ཟིན་པའི་དགེ་བ་དང་མི་དགེ་བའི་འབྲས་བུ་བདེ་
སྡུག་འབྱིན་པའི་ཕྱིར་སྤྲིན་གྱི་ཁ་དོག་བཞིན་ཁྱད་པར་ཡོད་ཀྱང་གཉིས་ཀ་འཁོར་བའི་
རྒྱུར་འགྱུར་ལ། སྤྲིན་དཀར་ནག་གཉིས་ཀས་ནམ་མཁའ་སྒྲིབ་པ་ལ་ཁྱད་པར་མེད་
པ་བཞིན་དེ་འདྲའི་དགེ་སྡིག་གཉིས་ཀས་ཀྱང་ཐར་བ་ལ་སྒྲིབ་པོ་ཞེས་བཤད་པ་ལ་
འགལ་བ་ཅུང་ཟད་ཀྱང་མ་མཆིས་སོ། ། ཨུ ་པ་དེ་
ཤེས་རབ་སྡུད་པར། ཇི་ལྟར་དུག་དང་འདྲེས་པའི་ཁ་ཟས་བཟང་ཟ་བ། །དཀར་པོ་
-179

1:|:ཀྱི་དབུ་མ་རིན་ཆེན་ཕྲེང་བ་རྩ་འགྲེལ།
ཆོས་ལ་དམིགས་པའང་དེ་འདྲར་རྒྱལ་བས་གསུངས། །ཞེས་འབྱུང་ངོ༌། ། ཅི་ཡང་མི་
བསམ་པར་འཇོག་པ་ཡང་མདོ་རྒྱུད་དགོངས་འགྲེལ་རྣམས་ལས་ཅི་ཡང་ཡིད་ལ་མི་
བྱེད་གང་ཡང་མི་རྟོག་ཅེས་སོགས་མང་དུ་གསུངས་སོ། །དེ་ནི་གནས་ལུགས་རང་
བྱུང་གི་ཡེ་ཤེས་རྩོལ་སྒྲུབ་དང་བྲལ་བར་རྟོགས་པའི་རྣལ་འབྱོར་པའི་ཁྱད་ཆོས་བསྟན་
པ་ཡིན་ནོ། །པདྨའི་ངང་ཚུལ་གྱི་སྣང་བའི་ཕྲེང་བར། དམ་པའི་དོན་གྱི་རྟོག་པ་ལའང་། །
མཁས་པས་དེར་ནི་གནས་མི་བྱ། །དགེ་བའམ་མི་དགེ་བ་ཡི་ཡང་། །རྟོག་ལ་བྱེ་བྲག་
ཅི་ཞིག་ཡོད། །ཅེས་དང་། ཚད་མ་ཀུན་བཏུས་སུ། གང་ཞིག་རྟོག་གེའི་ལམ་ནས་ཆོས་
ཉིད་ལ་ཁྲིད་ན། །ཐུབ་པའི་བསྟན་ལས་ཆེས་བསྲིངས་ཉམས་པར་བྱས་པའང་ཡིན། །
ཞེས་དང་། མཉམ་མེད་ཇོ་བོ་རྗེའི་བཀའ་ཆེམས་ལས། ཉམས་ལེན་བཟང་ཤོས་
རྣམས་ལ་བྱ་བ་ངན་པ་ཐོངས་ཞེས་ལྡེམ་དགོངས་སྟེ་རྣམ་རྟོག་ཐོངས་ཞེས་པའི་བརྡའོ།།
འོ་ན་དེ་དག་སྒྲ་ཇི་བཞིན་དུ་ཁས་བླངས་ན་ཁ་ཅིག་ལ་ཆད་ལྟར་མི་འགྱུར་རམ་ཞེ་ན།
འོ་ན་ཆོས་ཉིད་དངོས་མེད་ལ་དངོས་པོར་འཛིན་པ་དང་། ལས་འབྲས་ལ་ཐ་སྙད་ཚད་
མས་གྲུབ་པར་འཛིན་པའང་ཁ་ཅིག་ལ་རྟག་ལྟར་འགྱུར་བའི་དོགས་པ་ཡོད་དོ། །སྤྱིར་
ནི་རྒྱའི་མཁན་པོའི་ལུགས་དེ་ལ་ཆད་ལྟ་ཞེས་སྨད་ཀྱང་དཀའ་བར་སྣང་སྟེ། སངས་
རྒྱས་མ་བྱོན་པའི་དུས་སུ་བྱང་ཆུབ་སེམས་དཔའ་རྣམས་ཀྱིས་ཐབས་ལ་མཁས་པའི་
ཕྲིན་ལས་ཀྱིས་དགེ་བཅུ་དང་བསམ་གཟུགས་ལ་སོགས་པ་འཇིག་རྟེན་ན་རབ་ཏུ་སྟོན་
ཅིང་། གདུལ་བྱ་རྗེས་སུ་འཛིན་ཚུལ་བརྒྱད་སྟོང་སོགས་ལས་གསུངས་པ་དང༌། གང་
ཟག་སྔོན་སྦྱངས་ཅན་ཁ་ཅིག་ལ་དེ་ལྟར་བསྟན་པ་དང་། རྒྱུད་སྡེའི་ཟབ་མོའི་ངོ་སྤྲོད་
ཀྱང་ཡིན་ལས་ཆེ་བའི་ཕྱིར་བསམ་གྱིས་མི་ཁྱབ་པའི་གནས་སུ་བལྟའོ། །འོན་ཀྱང་
ཕལ་བ་དང་རྣལ་འབྱོར་པའི་ཁྱད་པར་མ་ཕྱེས་པར་ཐུན་མོང་དུ་བཤད་པས་ཁ་ཅིག་
ལ་འཁྲུལ་བར་སོང་བ་མངོན་ཏེ། སློབ་དཔོན་པདྨའི་ངང་ཚུལ་དང་། བོད་ཀྱི་མཁན་
པོ་གཉན་དཔལ་དབྱངས་རྔ་ཡེ་ཤེས་དབང་པོ་གཉགས་ལོ་ཡེ་ཤེས་གཞོན་ནུ་སོགས་
བདག་ཉིད་ཆེན་པོ་རྣམས་ཀྱིས་ཚར་བཅད་པའི་ཕྱིར་རོ། ། ཞར་ལ་འོང་བས་ཆོག་གོ །
- 180 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བཞི་བ་ནམ་མཁའ་བདེན་དངོས་འགོག་པ་ནི། གཟུགས་ཀྱི་སོགས༡། གལ་ཏེ་འདུས་
མ་བྱས་ནམ་མཁའ་ཡོད་དོ་ཞེ་ན། གཟུགས་ཀྱི་དངོས་པོ་རྣམས་གདགས་རྒྱུ་རེ་ལ་
བརྟེན་ནས་མིང་བཏགས་པ་ཙམ་དུ་ཟད་པའི་ཕྱིར། ནམ་མཁའ་ཡང་ནི་ཐོགས་རེག་
བཀག་པའི་ཆ་ལ་བཏགས་པ་ཙམ་ཡིན་པས་མིང་ཙམ་ལས་དངོས་པོར་གྲུབ་པ་མེད་
དོ། །འོ་ན་ཐོགས་བཅས་ཀྱི་གཟུགས་ཡོད་དོ་ཞེ་ན། རྒྱུ་གཟུགས་འབྱུང་བ་རྣམས་རང་
བཞིན་གྱིས་མེད་པ་སྔར་དཔྱད་ཟིན་པའི་ཕྱིར་ན་འབྲས་གཟུགས་དེ་དག་ཀྱང་རང་་་་
བཞིན་གྱིས་ལྟ་ག་ལ་ཡོད་དེ་མེད་དོ། །
རྒྱུ་འགགས་པའི་འབྲས་བུ་བཞིན་ནོ། །རྒྱུ་མཚན་དེའི་ཕྱིར་འཁོར་འདས་ཀྱི་ཆོས་
ཐམས་ཅད་མིང་ཙམ་ཉིད་ཀྱང་རང་བཞིན་གྱིས་གྲུབ་པ་མེད་དེ་མིང་ཅན་གྱི་དངོས་པོ་
རྣམས་མེད་པའི་ཕྱིར་རོ། །རི་བོང་གི་རྭ་བཞིན་ནོ། ། གཉིས་པ་ཕུང་པོ་ལྷག་མ་རྣམས་
ལ་སྦྱར་བ་ནི། ཚོར་དང་སོགས༡། ཕུང་པོ་ལྷག་མ་རྣམས་ཡོད་དོ་ཞེ་ན་དེ་ཡང་མེད་
དེ། འདི་ལྟར་བདེ་སྡུག་སོགས་ཚོར་བའི་ཕུང་པོ་དང་མཚན་མ་སྣ་ཚོགས་པའི་འདུ་
ཤེས་དང་སེམས་བྱུང་སོགས་འདུ་བྱེད་དང་། རྣམ་པར་ཤེས་པའི་ཕུང་པོ་ཡང་སྔར་
འབྱུང་བ་བཞི་དཔྱད་པ་ལྟ་བུ་དང་། བདག་ཡོད་མེད་བརྟག་ནས་བདེན་པར་གྲུབ་པ་
མེད་པར་རྟོགས་པ་བཞིན་དུ་ནི་རང་བཞིན་གྱིས་སྟོང་པར་བསམ་པར་བྱ་སྟེ། འདི་
དག་ཀྱང་ངོ་བོ་ཉིད་དམ་རང་བཞིན་གྱིས་གྲུབ་ན་སྔར་བཤད་པའི་གཅིག་དུ་བྲལ་ལ་
སོགས་པའི་རིག་པས་བཙལ་ན་བདེན་དངོས་ཅུང་ཟད་ཀྱང་མི་རྙེད་དོ། །སྤྲོས་པ་ལ་
དགའ་བའི་བྱིས་པ་རྣམས་ཀྱི་བཏགས་པ་ཙམ་དུ་བས་སོ། །དེའི་ཕྱིར་གང་ཟག་བཞིན་
དུ་ཁམས་དྲུག་ཀྱང་བདག་ཏུ་གྲུབ་པ་མེད་དོ། ། རྒྱ་ཆེར་རོལ་པ་ལས། སྲིད་པའི་འགྲོ་
བ་རྨི་ལམ་ལྟ་བུ་སྟེ། །འདི་ལ་མི་སྐྱེ་སུ་ཡང་འཆི་བ་མེད། །སེམས་ཅན་མིང་དང་སྲོག་
ཀྱང་མི་རྙེད་དེ། །ཆོས་འདི་རྣམས་ནི་དབུ་བ་ཆུ་ཤིང་འདྲ། །ཞེས་དང་། འཇམ་དཔལ་
རྣམ་རོལ་ལས། བུ་མོ་ཁམས་དག་ཇི་ལྟར་བལྟ་བར་བྱ། བུ་མོས་སྨྲས་པ། འཇམ་
དཔལ་འདི་ལྟ་སྟེ་དཔེར་ན་འཇིག་རྟེན་གསུམ་བསྐལ་པའི་མེས་བསྲེགས་པ་ན་ཐལ་
- 181 -

ལཉྩི་དབུ་མ་རིན་ཆེན་ཕྲེང་བ་རྩ་འགྲེལ། སྤྱི་
བ་ཡང་མེད་པ་ལྟར་རོ། །ཞེས་གསུངས་སོ། །ལེའུའི་གཞུང་བཤད་པའོ། །ལེའུའི་
མཚན་ནི་རྒྱལ་པོ་ལ་གཏམ་བྱ་བ་དབུ་མ་རིན་པོ་ཆེའི་ཕྲེང་བ་ལས་མངོན་པར་མཐོ་
བ་དང་ངེས་པར་ལེགས་པ་རྒྱུ་འབྲས་སོ་སོར་བསྟན་པ་ཞེས་བྱ་བ་སྟེ་ལེའུ་དང་པོའི་
འགྲེལ་བའོ།། །། ་་་་་་་
གཉིས་པ་མངོན་མཐོ་ངེས་ལེགས་གཉིས་ཀྱི་རྒྱུ་འབྲས་སྤེལ་མར་བཤད་པ་ལ་གསུམ།
ངེས་ལེགས་རྒྱུ་འབྲས་དང་། མངོན་མཐོ་རྒྱུ་འབྲས་དང་། ཡང་ངེས་ལེགས་རྒྱུ་འབྲས་
བཤད་པའོ། །དང་པོ་ལ་གཉིས། མཐར་འཛིན་གྱི་ལྟ་བ་དགག་པ། ཟབ་མོ་རྟོགས་
པར་དཀའ་བའི་ཚུལ་ལོ། །དང་པོ་ལ་གསུམ། དཔེའི་སྒོ་ནས་གོང་དུ་བཤད་ཟིན་
རྣམས་དྲན་པར་བྱེད་པ། ལུང་རིག་གིས་དགག་པ་དངོས་དང་། དེས་ན་མཐའ་བཞིར་
ལུང་མ་བསྟན་པའོ། །དང་པོ་ནི། ཇི་ལྟར་སོགས༡། དཔེ་ཇི་ལྟར་ན་ཆུ་ཤིང་གི་སྡོང་
པོའི་ཡན་ལག་དུ་འདུས་པའི་ཕུང་པོ་དག་མ་ལུས་པ་དང་བཅས་ཏེ་སྙིང་པོ་ཡོད་མེད་
བརྟག་པའི་ཆེད་དུ་སོ་སོར་བཤིག་པར་བྱས་ནས་བཙལ་ན། ཆུ་ཤིང་ཞེས་བྱ་བའི་
སྙིང་པོ་ཅི་ཡང་མེད་པ་དེ་ལྟར་ཁམས་སྣ་ཚོགས་ཀྱི་གང་ཟག་གམ་སྐྱེས་བུར་རྗོད་པ་
དེ་ཡང༌། ཁམས་དྲུག་དང་བཅས་བརྟགས་ཤིང་བཤིག་སྟེ་བློས་སོ་སོར་ཕྱེས་ན་དཔེ་
དེ་དང་འདྲ་བར་སྐྱེས་བུ་ཞེས་རྡུལ་ཕྲ་རབ་ཙམ་ཡང་བདེན་པར་གྲུབ་པ་མེད་དོ། །
མདོ་ལས། ཇི་ལྟར་ཆུ་ཤིང་རློན་པའི་སྡོང་པོ་ལ། །སྙིང་པོ་འདོད་ཕྱིར་སྐྱེས་བུས་དེ་
གཤག་ཀྱང་། །ནང་དང་ཕྱི་རོལ་ཀུན་ན་སྙིང་པོ་མེད། །ཆོས་རྣམས་ཐམས་ཅད་དེ་
བཞིན་ཤེས་པར་གྱིས། ། ཞེས་གསུངས་སོ། །གཉིས་པ་ལ་གསུམ། བདག་དང་བདག་
མེད་རང་བཞིན་གྱིས་མ་གྲུབ་པ་དང་། དངོས་པོ་ཡོད་མེད་རང་བཞིན་གྱིས་མ་གྲུབ་
པ་དང་། འཁོར་བའི་ཕྱི་མཐའ་ལུང་མ་བསྟན་པ་མི་འཐད་པའི་རྩོད་པ་སྤོང་བའོ། །
དང་པོ་ནི། ཆོས་རྣམས་སོགས༢། ལུང་གི་སྒོ་ནས་ཆོས་རྣམས་ཐམས་ཅད་ལ་ངོ་བོ་
ཉིད་ནས་བདག་མེད་པ་ཉིད་དུ་གྲུབ་ཅེས་དེའི་ཕྱིར། དུས་གསུམ་གྱི་རྒྱལ་བ་རྣམས་
ཀྱིས་གསུངས་པ་རྒྱུ་མཚན་དེའི་ཕྱིར་ལུང་ལ་ཡིད་ཆེས་ཏེ་བདག་མེད་ཅེས་བལྟ་བར་
-182 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བྱའོ། །ཁམས་དྲུག་པོ་ཡོད་དམ་སྙམ་ན། བཏགས་ཆོས་གང་ཟག་དང་གདགས་རྒྱུ་
ཁམས་དྲུག་པོ་དེ་ཀུན་བདག་ཏུ་གྲུབ་པ་མེད་པར་རྒྱལ་པོ་ཁྱོད་ལ་གཏན་ཚིགས་དུ་
མ་དང་བཅས་པས་གཏན་ལ་ཕབ་ནས་སྟོན་པ་ཡིན་ནོ། །སྔར་བཤད་པ་དེ་ལྟར་ཡང་
དག་པར་ན་ཆོས་ཐམས་ཅད་ལ་བདག་དང་བདག་མེད་པ་གཉིས་ཀ་ཡང་དག་པར་
ཇི་ལྟ་བ་བཞིན་དམིགས་སུ་མེད་དེ། བདག་དང་བདག་མེད་པ་རང་བཞིན་གྱིས་གྲུབ་
པར་ལྟ་བ་དག་ཕྱིན་ཅི་ལོག་ཡིན་པ་རྒྱུ་མཚན་དེའི་ཕྱིར་ཐུབ་པ་ཆེན་པོས་མཐར་ལྟ་
དེ་གཉིས་བཟློག་པར་མཛད་དོ། །དཀོན་བརྩེགས་ལས། འོད་སྲུང་བདག་ཅེས་བྱ་
བ་འདི་ནི་མཐའ་གཅིག་སྟེ། བདག་མེད་པ་ཞེས་བྱ་བ་འདི་ནི་མཐའ་གཉིས་སོ། །
མཐའ་དེ་གཉིས་ཀྱི་དབུས་གང་ཡིན་པ་དེ་ནི་གཟུགས་མེད་པ་བསྟན་དུ་མེད་པ་སོགས་
དབུ་མའི་དོན་རྒྱས་པར་གསུངས། རྒྱུ་མཚན་དེས་དངོས་དངོས་མེད་དུ་ལྟ་བའི་ཉོན་
མོངས་པ་མཐའ་དག་བསལ་ནས་མཐའ་བྲལ་གྱི་ལྟ་བ་ཡང་དག་པའི་དོན་ལ་གདམས་
པའོ། །གཉིས་པ་ལ་གཉིས། དངོས་དང་། མཐའ་བཞིར་ལུང་མ་བསྟན་པའི་རྒྱུ་
མཚན་ནོ། །དང་པོ་ནི། མཐོང་དང་སོགས༢། མིག་གིས་གཟུགས་མཐོང་བ་དང་རྣ་
བས་སྒྲ་ཐོས་པ་སོགས་ཡུལ་དྲུག་པོ་ཐུབ་པ་ཆེན་པོ་ཡིས། བདེན་པར་གྲུབ་པ་མིན་
པ་དང་རྫུན་པ་ཡེ་མེད་མིན་པར་གསུངས་པའི་རྒྱུ་མཚན་སྔ་མ་ནི་དེ་ཁོ་ན་ཉིད་ལ་བརྟེན་
ནས་གསུངས་ལ་ཕྱི་མ་ནི་ཐ་སྙད་དུའོ། །དེ་ལྟར་ན་བདེན་རྫུན་གཉིས་ཀ་བདེན་སྟོང་
དེ་ཁོ་ན་ཉིད་ལ་བརྟེན་ནས་མ་གསུང་ངོ་ཞེ་ན་མི་འཐད་དེ། དངོས་པོ་རང་བཞིན་
གྱིས་གྲུབ་པའི་ཕྱོགས་ཁས་ལེན་པ་ལས་འགལ་ཟླ་མི་མཐུན་ཕྱོགས་དངོས་མེད་རང་
བཞིན་གྱིས་གྲུབ་པར་འགྱུར་དགོས་ནའང༌། དངོས་པོ་རང་བཞིན་གྱིས་མ་གྲུབ་པའི་
ཕྱིར་དངོས་མེད་རྫུན་པའང་མ་གྲུབ་བོ། ། གང་གའི་ཀླུའི དག །
རྒྱུ་མཚན་དེ་ལྟར་གསུངས་པ་ནི་བདེན་རྫུན་གཉིས་ཀ་དོན་དུ་སྟེ་ཡང་དག་པར་གྲུབ་
པ་མིན་པའི་ཕྱིར་རོ། །ཚངས་པ་ཁྱད་པར་སེམས་ཀྱིས་ཞུས་པ་ལས། རྩོད་པ་མེད་
པའི་ཆོས་འདི་ནི། །སངས་རྒྱས་ཀུན་གྱིས་བཤད་པ་སྟེ། །འཇིག་རྟེན་མཉམ་པ་ཉིད་
- 183 -

དབུ་མ་རིན་ཆེན་ཕྲེང་བ་རྩ་འགྲེལ།
ཤེས་ན། །འདི་ལ་བདེན་པའམ་རྫུན་པ་མེད། །བདེན་པའམ་ནི་རྫུན་པ་ཞིག །བསྟན་
པ་འདི་ལ་རྙེད་གྱུར་ན། །མཐར་འཛིན་པ་ནི་ང་འགྱུར་ཏེ། ། མུ་སྟེགས་ཅན་དང་ཁྱད་
པར་མེད། །ཅེས་གསུངས་སོ། །བདེན་པར་སྣང་བ་མ་གྲུབ་ན་གཉེན་པོ་རྫུན་པར་
སྣང་བའང་མ་གྲུབ་པས་དེར་མངོན་པར་ཞེན་ན་སྐྱོན་ནོ། །མཐོང་ཐོས་སོགས་རྣམ་
རྟོག་ཙམ་ལས་མི་བདེན་པ་ནི། ཉེ་བ་འཁོར་གྱིས་ཞུས་པ་ལས། མིག་ནི་ཐམས་ཅད་
ལྡན་ན་མཐོང་འགྱུར་ཏེ། །མིག་གིས་གཟུགས་རྣམས་མཐོང་བ་གང་ཡིན་པའང༌། །
མཚན་མོ་རྐྱེན་རྣམས་མེད་ན་མཐོང་མི་འགྱུར། །དེ་ཕྱིར་ལྡན་དང་བྲལ་བ་རྣམ་རྟོག་
ཡིན། །ཞེས་སོགས་རྒྱས་པར་གསུངས་སོ། །དེ་ལྟ་བས་ན་དམ་པའི་དོན་གྱི་དབང་
དུ་བྱས་ན་ནི་སྣང་ཞིང་སྲིད་པའི་འཇིག་རྟེན་འདི་ཐམས་ཅད་ནི་རང་བཞིན་གྱིས་གྲུབ་
པའི་བདེན་རྫུན་གཉིས་ཀ་ལས་ཡེ་ནས་འདས་པའོ། །ཅི་བཅོམ་ལྡན་འདས་ཀྱིས་
ཀྱང་ཐ་སྙད་དུ་ཡོད་མེད་ཞལ་གྱིས་མི་བཞེས་སམ་ཞེ་ན། གོང་དུ་བཤད་པ་དེ་ཉིད་
ཀྱི་ཕྱིར་ན་ཡང་དག་པར་རབ་ཏུ་དཔྱད་ངོར་བདེན་རྫུན་ཅི་ཡང་མ་གཟིགས་པ་རྒྱུ་
མཚན་དེས་ན། མཐའ་གཅིག་ཏུ་རང་བཞིན་གྱིས་གྲུབ་པ་ཡོད་ཅེས་དང་མེད་ཅེས་
ཞལ་གྱིས་མི་བཞེས་པ་ཡིན་ནོ། །གཉིས་པ་ནི། གང་ཞིག་སོགས༡། རང་བཞིན་གྱིས་
ཡོད་པ་བཀག་ནས་གཏན་མེད་དམ་ཡང་ན་མེད་པ་དེ་གཏན་ཡོད་དུ་གྲུབ་པར་འགྱུར་
ཏེ་བདེན་པར་ཡོད་མེད་འགལ་བའི་ཕྱིར་ཞེ་ན། བདེན་པར་ཡོད་མེད་གཉིས་ཀ་རང་
བཞིན་གྱིས་གྲུབ་པ་མེད་དེ། བདག་དང་འཇིག་རྟེན་གང་ཞིག་དེ་ལྟར་རྣམ་པ་ཀུན་ཏུ་
རང་བཞིན་གྱིས་གྲུབ་པ་མཐའ་གཅིག་ཏུ་ཡོད་པ་དང་མེད་པ་དེ་དག་ནི་མེད་པའི་་
ཕྱིར། ཀུན་མཁྱེན་ཉིད་ཀྱིས་འཇིག་རྟེན་ལ་མཐའ་ཡོད་པ་དང་མཐའ་མེད་པ་གཉིས་
ཀ་དང་། གཉིས་ཀ་མ་ཡིན་ཞེས་ཇི་ལྟར་བསྟན་ཏེ་མི་སྟོན་པའི་རྒྱུ་མཚན་དེ་ཡིན་ནོ། །
གསུམ་པ་འཁོར་མཐའ་རྩོད་སྤོང་ལ་གཉིས། རྩོད་པ་དང་ལན་ནོ། །དང་པོ་ནི།
སངས་རྒྱས་སོགསར། གལ་ཏེ་འཁོར་བའི་སྔོན་མཐའ་ལུང་མི་སྟོན་ཀྱང་འཁོར་བའི་
ཕྱི་མཐའ་ལུང་སྟོན་པར་མི་མཛད་པ་མི་རིགས་ཏེ་འདི་ལྟར། རྫོགས་པའི་སངས་རྒྱས་
- I84 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གྲངས་གནས་དྲུག་ཅུ་ཡོད་པ་དེ་ལས་མང་བའི་གྲངས་མེད་པ་སྔར་གཤེགས་པ་དང་།
དེ་བཞིན་དུ་མ་འོངས་པར་འབྱོན་པར་འགྱུར་བ་དང་། ད་ལྟར་བཞུགས་པ་རྣམས་
ཀྱིས་དུས་གསུམ་གྱི་སེམས་ཅན་རྣམས་ནི་སངས་རྒྱས་རེ་རེས་ཀྱང་བྱེ་བ་འགྱུར་ནི་དེ་
ལས་ཀྱང་ཆེས་མང་བ་ཐར་བ་ལ་འགོད་པར་མཛད་ལ། དེ་དག་ལས་སེམས་ཅན་
རྣམས་ཀྱི་ཆེད་དུ་དུས་གསུམ་དུ་གནས་པ་དགོངས་ནས་སེམས་ཅན་མྱ་ངན་ལས་་་་
འདའ་བར་མཛད་ལ། སྔར་མེད་ཀྱི་སེམས་ཅན་སྐྱེ་བ་ནི་མི་སྲིད་པས་སེམས་ཅན་
འཕེལ་བ་ནི་མེད་དོ་ཞེས་ཐ་སྙད་དང་། དེ་ཁོ་ན་ཉིད་སེམས་ཅན་ཟད་པའམ་མི་སྐྱེ་
བ་ངོ་བོ་དུས་གསུམ་དུ་གནས་པ་ནི་སེམས་ཅན་གྱི་འཇིག་རྟེན་འཕེལ་བའི་བྱེད་རྒྱུ་ནི་
མ་ཡིན་ནོ། །གང་གི་ཚེ་ཆོས་ཐམས་ཅད་རྟག་ཏུ་སྐྱེ་བ་མེད་པ་དེའི་ཚེ། གང་ཞིག་སྐྱེ་
ལ་གང་ཞིག་སྐྱེད་ཅེས་བྱ་བ་ལ་སོགས་པ་བདེན་སྟོང་སྒྱུ་མ་ལྟ་བུའི་ཆོས་ཐམས་ཅད་
མཁྱེན་པ་སངས་རྒྱས་ཀྱིས་ཇི་ལྟར་ན་སེམས་ཅན་དེའི་སྔོན་མཐའ་དང་ཕྱི་མཐའ་ལུང་
མ་བསྟན་པར་མཛད། འཕེལ་འགྲིབ་མེད་པའི་ཕྱིར་རམ་ཡང་ན་སྔར་དུ་མ་ཟད་ཅིང་
ཕྱིས་འཕེལ་བ་མེད་པའི་ཕྱིར་རོ་ཞེ་ན། གཉིས་པ་ལ་གཉིས། འཁོར་བ་ལ་སྐྱེ་འགག་
དང་འགྲོ་འོང་རང་བཞིན་གྱིས་མ་གྲུབ་པའི་དཔེ། འཁོར་བ་མིང་བཏགས་པ་ཙམ་དུ་
ཟད་པའོ། །དང་པོ་ལ་གཉིས། སྣོད་མིན་ལ་སངས་རྒྱས་ཐོབ་པའི་རྒྱུ་གཙོ་བོ་གསང་
བ་ཟབ་མོ་མ་བསྟན་པ་དང་། དཔེ་དོན་དངོས་སོ། །དང་པོ་ནི། སོ་སོའི་སོགས །
དེ་ལ་ལན་བཤད་པར་བྱ་སྟེ། དངོས་པོ་བདེན་གྲུབ་ལ་ཞེན་ནས་དེ་ཁོ་ན་ཉིད་ལ་སྐུར་
བ་འདེབས་པའི་རྟོག་གེ་བ་དག་གིས་མཐའ་བཅུ་བཞི་དྲིས་ཀྱང་ལུང་མི་སྟོན་པའི་རྒྱུ་
མཚན་ནི། སོ་སོ་སྐྱེ་བོ་ལ་གསང་བར་བྱ་བ་གང་ཡིན་པ་དེ་ནི་ཟབ་མོའི་ཆོས་ཡིན་ལ།
གང་ཞེ་ན་འཇིག་རྟེན་འཁྲུལ་ངོར་སྣང་ཡང་སྣང་བ་ལྟར་མ་གྲུབ་པ་སྒྱུ་མ་ལྟ་བུ་ཉིད་དེ།
དེ་ནི་སངས་རྒྱས་ཀྱི་བསྟན་པའི་སྙིང་པོ་བདུད་རྩི་ལྟ་བུ་ཡིན་ལ་བདེན་འཛིན་གྱིས་
རྨོངས་པ་རྣམས་ཀྱིས་ཕྱིན་ཅི་ལོག་ཏུ་བཏགས་པ་རྣམས་ནི་མ་ཡིན་ནོ། །འདི་སངས་
རྒྱས་ཀྱི་གོ་འཕང་ཐོབ་པའི་རྒྱུ་གཙོ་བོ་ཡིན་ཞེས་རྒྱ་འགྲེལ་ལས་གསུངས། གཉིས་པ་
- 185 -

དབུ་མ་རིན་ཆེན་ཕྲེང་བ་རྩ་འགྲེལ། དགེ་
ནི། ཇི་ལྟར་སོགས ། དཔེ་ཇི་ལྟར་ན་རྒྱུ་རྐྱེན་ལས་སྣང་བ་མིག་སླུ་བའི་སྒྱུ་མའི་གླང་
པོ་ཆེ་ལ་ཐ་སྙད་དུ་སྐྱེ་བ་དང་འཇིག་པ་ཉིད་སྣང་ཞིང་དམིགས་ན་ཡང༌། དེ་ལ་དོན་
དམ་པར་ཉིད་ཀྱི་ན་ཡང་དག་ཏུ་གྲུབ་པའི་སྐྱེ་བ་དང་འཇིག་པ་ཉིད་ཡེ་ནས་མེད་པ་
ལྟར། དེ་བཞིན་ཏུ་བདེན་པར་གྲུབ་པ་སྣང་ཡང་བདེན་པས་སྟོང་པ་སྒྱུ་མ་དང་འདྲ་
བའི་འཇིག་རྟེན་འདི་ན། ཐ་སྙད་པའི་ཤེས་ངོར་སྣང་ཙམ་དུ་སྐྱེ་ལ་མི་སྣང་བ་མ་ཡིན་
པ་དང་འཇིག་པ་ཉིད་དུ་ཡང་སྣང་གི་རྟག་པར་སྣང་བ་མ་ཡིན་ཡང༌། མཐར་ཐུག་དམ་
པའི་དོན་ཉིད་དུ་ན་རང་བཞིན་གྱིས་སྐྱེ་བ་དང་འཇིག་པ་ཉིད་ནི་ཅུང་ཟད་ཀྱང་ཡོད་
མ་ཡིན་ནོ། ། དེ་ཡང་སྒྱུ་མས་མིག་བསླད་པ་རྣམས་ཀྱིས་ནི་སྒྱུ་མའི་རྟ་གླང་བདེན་པར་
བཟུང་ནས་ཞེན་པ་ལྟར། དེ་ཁོ་ན་ཉིད་ཁོང་དུ་མ་ཆུད་ཅིང་མ་རིག་པས་བསླད་པའི་
སོ་སོ་སྐྱེ་བོ་རྣམས་ལ་དངོས་པོ་རྣམས་བདེན་པར་སྣང་ཞིང་སྣང་བ་ལྟར་དུ་ཞེན་གྱི།
རང་བཞིན་གྱིས་སྟོང་ངོ་སྙམ་དུ་མི་སེམས་སོ། ། སྒྱུ་མ་མཁན་རང་ཉིད་ལ་རྟ་གླང་དུ་
སྣང་ཡང་དེ་ལ་བདེན་པ་མེད་པར་ཤེས་པ་ཡིན་ལ། སྒྱུ་མའི་ལྟད་མོ་བ་རྨོངས་པ་དང་
སྒྱུ་མ་མཁན་གཉིས་ལ་སྒྱུ་མའི་སྤྲུལ་བ་མཐུན་པར་སྣང་ཡང་འཛིན་ཚུལ་མི་འདྲ་བ་
ལྟར། སོ་སོ་སྐྱེ་བོ་དང་དེ་ཁོ་ན་ཉིད་རྟོགས་པའི་འཕགས་པ་རྣམས་ལ་འཇིག་རྟེན་གྱི་
དངོས་པོ་ཀུན་མཐུན་པར་སྣང་ཡང་སྔ་མ་ལ་བདེན་པར་སྣང་ཞིང་དེར་འཛིན་ལ། །
འཕགས་པ་རྣམས་ནི་སྒྱུ་མ་ལྟར་བདེན་མེད་དུ་རྟོགས་ནས་ཞེན་པ་མེད་ལ། དེ་ཡང་
ས་བདུན་པ་མན་ཆད་དུ་རྗེས་ཐོབ་དག་པ་འཇིག་རྟེན་པའི་ཡེ་ཤེས་ཀྱི་གཟིགས་ངོར་
བདེན་སྣང་ཙམ་འབྱུང་སྲིད་ཀྱང་བདེན་རྟོག་མེད་དོ། ། ག་ང་ད་ན་བ་མ་དང་
ས་བརྒྱད་པ་ཡན་ཆད་དུ་དེ་ཡང་མི་འབྱུང་ངོ་། །རྟོག་པ་ཐམས་ཅད་བསྡུ་ན་བཞི་སྟེ།
ལམ་མ་ཞུགས་པའི་སོ་སྐྱེའི་རྟོག་པ་ནི། ཁམས་གསུམ་གྱི་སེམས་སེམས་བྱུང་ཡང་དག་
པ་མ་ཡིན་པ་གཟུང་འཛིན་གཉིས་སུ་ཞེན་པའི་འཁྲུལ་ཤེས་དང་། ལམ་ཞུགས་མོས་
སྤྱོད་ཀྱི་རྟོག་པ་ནི་འཕགས་པ་ལ་ལྟོས་ནས་ཡང་དག་པ་མིན་ཏེ། ངོ་བོ་འཇིག་རྟེན་པ་
ཡིན་ཞིང་བདེན་རྟོག་དང་བཅས་ཁྱད་པར་དུ་འགྲོ་དགོས་པའི་ཕྱིར། ཐ་མལ་གྱི་རྟོག་
-186

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པ་དང་མི་འདྲ་སྟེ། འཕགས་པའི་ཡེ་ཤེས་ཀྱི་རྒྱུ་བྱེད་ཅིང་སྟོང་ཉིད་དོན་སྤྱི་བསྒོམས་
པས་ཆོས་སྐུའི་གསལ་སྣང་ཅུང་ཟད་མྱོང་བའི་ཕྱིར། འཕགས་པའི་མཉམ་བཞག་ཆོས་
ཉིད་དང་རོ་གཅིག་པས་མི་རྟོག་ཅིང་རྗེས་ཐོབ་ཀྱི་རྟོག་པ་ནི་སོ་སྐྱེ་ལྟར་ཡང་མིན་ཏེ་
གཟུང་འཛིན་ལ་ཞེན་རྟོག་མེད་པའི་ཕྱིར། མཉམ་བཞག་ལྟར་ཡང་མིན་ཏེ་གཉིས་
སྣང་ཕྲ་བ་ཡོད་སྲིད་པའི་ཕྱིར། དེ་བཞིའི་ཡུལ་དང་བཅས་པས་ཤེས་བྱ་ཐམས་ཅད་
བསྡུ་གསུངས་སོ། ། སྒྱུ་མའི་རྫས་དང་སྔགས་ཀྱིས་མ་བསླད་པའི་གང་ཟག་ལ་སྒྱུ་མའི་
རྟ་གླང་གི་སྣང་བ་ཙམ་ཡང་མི་འབྱུང་བ་བཞིན་དུ། འཕགས་པའི་མཉམ་བཞག་ན་
བདེན་སྣང་དང་གཉིས་སྣང་གང་ཡང་མེད་དོ། ། སྒྱུ་མའི་སྤྲུལ་པ་རྒྱུ་རྐྱེན་ལས་སྐྱེས་
ཀྱང་དེ་ཁོ་ན་ཉིད་མ་ཡིན་ནོ་ཞེ་ན། ཇི་ལྟར་སྒྱུ་མའི་གླང་པོ་ནི་བདེན་པའི་ངོ་བོར་མ་
སྐྱེས་པས་སྐྱེ་བའི་ཚེ་གང་ནས་མ་འོངས་ལ་མཐར་བརྟུལ་བ་ན་གར་ཡང་མི་འགྲོ་ཡང་། །
རྟ་གླང་རང་བཞིན་གྱིས་འགྲོ་འོང་བྱེད་པར་འཛིན་པ་ནི་སྔགས་ལ་སོགས་པས་སེམས་
རྨོངས་པ་ཙམ་དུ་ཟད་པས་ན། ཡང་དག་པ་ཉིད་དུ་ནི་བདེན་པའི་ངོ་བོར་གནས་པ་
ཅུང་ཟད་ཀྱང་མེད་དོ། །དཔེ་དེ་བཞིན་དུ་སྣོད་བཅུད་ཀྱི་འཇིག་རྟེན་འདི་དག་སྣང་ལ་
རང་བཞིན་མེད་པ་སྒྱུ་མ་མཁན་གྱི་སྤྲུལ་པ་དང་འདྲ་བ་ཡིན་པས་ན། དང་པོ་གང་ནས་
ཀྱང་མ་འོངས་མཐར་གར་ཡང་མི་འགྲོ་བ་ཡིན་ན་ཡང་། བྱིས་པ་རྣམས་ཀྱིས་སྣོད་
བཅུད་ཀྱི་ཆོས་འདི་དག་རང་བཞིན་གྱིས་འགྲོ་འོང་བྱེད་པར་འཛིན་པ་ནི། མ་རིག་
པའི་དུག་གིས་སེམས་རྨོངས་པ་ཙམ་དུ་ཟད་པས་ན། ཡང་དག་པ་བདེན་པ་ཉིད་དུ་
གནས་པ་རང་བཞིན་གྱིས་གྲུབ་པ་ཅུང་ཟད་ཀྱང་མེད་པ་ཁོང་དུ་ཆུད་པར་བྱའོ། །ཏིང་
འཛིན་རྒྱལ་པོ་ལས། ཆོས་འདི་དག་ནི་མི་གནས་ཏེ། །འདི་དག་ལ་ནི་གནས་ཡོད་
མིན། །གནས་མེད་གནས་པའི་སྒྲ་བརྗོད་ཀྱང་། །རང་གི་ངོ་བོས་རྙེད་མ་ཡིན། ། ཞེས་
གསུངས་སོ། །གཉིས་པ་འཁོར་བ་མིང་བཏགས་པ་ཙམ་དུ་ཟད་པ་ནི། དེ་ལྟར་སོགས༡།
བཤད་མ་ཐག་པ་དེ་ལྟར་ན་དོན་དམ་པར་དུས་གསུམ་དུ་སྐྱེ་འགག་འགྲོ་འོང་བྱེད་པ་
ལས་འདས་པའི་བདག་ཉིད་ཅན་ཡིན་པའི་ཕྱིར་མིང་གི་ཐ་སྙད་གདགས་པ་ཙམ་མ་
=187

17 དབུ་མ་རིན་ཆེན་ཕྲེང་བ་རྩ་འགྲེལ།
གཏོགས་པར། ཆོས་གང་ཞིག་སྔར་རང་བཞིན་གྱིས་ཡོད་དམ་ཕྱིས་མེད་པར་འགྱུར་
བའི་འཇིག་རྟེན་རྣམས་དོན་དུ་བདེན་པར་གྲུབ་པ་ཅི་ཞིག་ཡོད་དེ་མེད་པར་ངེས་སོ། །
དེ་དག་ལུང་གིས་སྒྲུབ་བྱེད་ནི། ཏིང་འཛིན་རྒྱལ་པོ་ལས། སྲིད་གསུམ་རྨི་ལམ་དང་
འདྲ་སྙིང་པོ་མེད། །མྱུར་དུ་འཇིག་ཅིང་མི་རྟག་སྒྱུ་མ་བཞིན། །འོང་བ་མེད་ཅིང་འདི་
ནས་འགྲོ་བའང་མེད། །རྒྱུན་རྣམས་རྟག་ཏུ་སྟོང་ཞིང་མཚན་མ་མེད། །ཅེས་དང་། སྐྱེ་
བ་དང་ནི་འཆི་འགྱུར་ཡང་། །སྐྱེ་བ་མེད་ཅིང་འཆི་མེད་པར། །གང་གིས་ཤེས་པར་
འགྱུར་བ་ཡིས། །ཏིང་འཛིན་འདི་ནི་རྙེད་མི་དཀའ། །ཞེས་གསུངས་སོ། །གསུམ་པ་
དེས་ན་མཐའ་བཞི་ལུང་མ་བསྟན་པ་ནི། ། སངས་རྒྱས་སོགས༡། ཐམས་ཅད་མཁྱེན་
པ་སངས་རྒྱས་ཉིད་ཀྱིས་ནི་དོན་དམ་པར་ལུང་བསྟན་བྱར་མ་གྲུབ་པ་དང༌། གདུལ་
བྱ་ཁ་ཅིག་ལ་དེ་བསྟན་པ་དོན་དུ་མི་འགྱུར་བ་ལ་དགོངས་ནས་ནི་གོང་དུ་བཤད་པའི་
རྒྱུ་མཚན་མཐའ་བཞི་པོ་འདི་ལས་འདས་པའི་ཕྱིར། དེ་ལ་འཇིག་རྟེན་མཐའ་ཡོད་པ་
དང་མཐའ་མེད་པ་དང་གཉིས་ཀ་མིན་པ་བྱེ་བྲག་རྣམ་པ་བཞི་ཡོད་པ་དེ་དག ལུང་དུ་
མ་བསྟན་པར་མཛད་པ་ཡིན་གྱི་རྒྱུ་མཚན་དེ་ལས་གཞན་ཞིག་ཡོད་པས་ལུང་མ་བསྟན་
པ་མིན་ནོ། ། དེ་ཡང་མཐའ་ཡོད་ནི་རྒྱང་འཕེན་འདོད་པ་ལྟར་ཚེ་འདིར་ཟད་ཀྱི་ཕྱི་མར་
མི་འཇུག་པ་དང་ཕྱི་མ་དགག་པས་འདུ་བའི་ལྟ་བའོ། ། | 15:58 )
མཐའ་མེད་ནི་གྲངས་ཅན་སྟེ་ཚེ་འདིའི་བདག་དེ་ཉིད་ཕྱི་མར་འཇུག་ཅིང་ཡུལ་ལ་དཔྱོད་
པར་འཇུག་པས་གཡོ་བའི་ལྟ་བའོ། །མཐའ་ཡོད་མེད་གཉིས་ཀ་ནི་གཅེར་བུ་པ་ཁ་
ཅིག་ལྟར་གནས་སྐབས་མཐའ་དང་ལྡན་ལ་རང་བཞིན་མཐའ་དང་མི་ལྡན་པར་འདོད་
པ་སྟེ། ཡོད་མེད་གཉིས་ཀར་འགྲོ་བར་སྨྲ་བས་བཀྲམ་པའི་ལྟ་བའོ། །གཉིས་ཀ་མ་
ཡིན་པ་ནི་གནས་མ་བུའི་སྡེ་བའི་འདོད་པ་ལྟར་གང་ཟག་ཚོགས་པ་དང་ཡ་གྱལ་གང་
དུའང་རྗོད་དུ་མེད་ཅེས་ཐམས་ཅད་དགག་པས་བསྐུམ་པའམ་བཅུམ་པའི་ལྟ་བའོ། །
འཁོར་བ་རང་བཞིན་གྱིས་ཞི་བ་དེ་ལ་དེ་འདྲའི་སྤྲོས་པ་ག་ལ་ཡོད། མདོ་དཀོན་མཆོག་
སྤྲིན་ལས། ཆོས་ཀྱི་འཁོར་ལོ་བསྐོར་བ་ནི། །གཟོད་ནས་ཞི་ཞིང་མ་སྐྱེས་པའི། །རང་
- 188 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བཞིན་མྱ་ངན་འདས་པ་ཡི། །ཆོས་རྣམས་མགོན་པོ་ཁྱོད་ཀྱིས་བསྟན། །ཅེས་དང་། །
འཁོར་བ་ལ་ནི་ཐ་མ་མི་རྙེད་དེ། །གང་དག་སྔོན་བྱུང་མཐའ་ནི་མཚན་ཉིད་མེད། །མ་
འོངས་དུས་ཀྱང་ཤེས་པར་བྱ་བའི་ཕྱིར། ། ལས་དང་བྱ་བ་དེ་ལྟར་ཞུགས་གྱུར་ཏེ། །
ཞེས་སོགས་ཀྱང་གསུངས་སོ། །གཉིས་པ་ཟབ་མོ་རྟོགས་དཀའ་བའི་ཚུལ་ལ་གསུམ། །
ཟབ་མོ་རྟོགས་དཀའ་བའི་རྒྱུ་མཚན་དང་། ཐུབ་པས་སྣོད་མིན་ལ་ཟབ་མོ་མི་གསུང་
པའི་རྒྱུ་མཚན་དང་། རྒྱུ་མཚན་དེ་ཉིད་བཤད་པའོ། །དང་པོ་ནི། རེ་ཞིག་སོགས། །
གལ་ཏེ་ཆོས་ཐམས་ཅད་བདག་མེད་པ་ཡིན་ན་འཇིག་རྟེན་འདིའི་རང་བཞིན་ཡིན་པས་
ཀུན་གྱིས་དེ་ལྟར་ཅིས་མི་རྟོགས་ཤེ་ན། མ་ཡིན་ཏེ། རེ་ཞིག་ལུས་འདི་ངོ་བོ་མི་གཙང་
བ་ཉིད་ཀྱིས་གང་ཞིང་མི་གཙང་བ་རྒྱུན་དུ་འཛག་པ་གཟུགས་ཅན་ཡིན་པས། རགས་
ཤིང་རྗེས་སུ་དཔག་པར་བྱ་བ་མིན་པ་མངོན་སུམ་གྱི་སྤྱོད་ཡུལ་དུ་གྱུར་བས་རྟོགས་
པར་སླ་བ་དང་། དུས་རྟག་ཏུ་མི་གཙང་བར་སྣང་བཞིན་པ་གང་གི་ཚེ། མི་གཙང་བའོ་
སྙམ་པ་སེམས་ལ་གནས་པ་མ་ཡིན་པ་དེ་ཚེ་སྟེ་དེའི་ཕྱིར་རོ། ། སྣོད་མིན་དབང་རྟུལ་
གྱིས་རྟོགས་དཀའ་བ་ངེས་པར་ལེགས་པའི་གནས་དམ་པའི་ཆོས་མཚན་འཛིན་གྱི་
དམིགས་གཏད་བྱ་བའི་གནས་མེད་པ། རྟོགས་པར་དཀའ་བས་ཕྲ་བ་རབ་ཏུ་གྱུར་པ་
སྟེ་དབང་རབ་འཕགས་པའི་སྤྱོད་ཡུལ་ཡིན་ཞིང་། སོ་སོའི་སྐྱེ་བོས་རྟགས་ལ་བརྟེན་
ནས་རྟོགས་དགོས་པས་མངོན་སུམ་མ་ཡིན་པ། ཟབ་མོ་དེ་ཀོ་སྟེ་དེ་ནི་ཇི་ལྟ་བུའམ་
ཅིའི་ཕྱིར་རྨོངས་པའི་སེམས་ལ་གོ་སླ་ཞིང་བདེ་བླག་ཏུ་ཚེགས་མེད་པར་འཇུག་པར་
འགྱུར་ཏེ་དེའི་སྤྱོད་ཡུལ་དུ་མི་འགྱུར་རོ། །
ལུས་མི་གཙང་བ་རགས་པར་རྟོགས་མི་ནུས་ན་དེའི་གནས་ལུགས་བདག་མེད་ཕྲ་བ་
ལྟ་ཅི་སྨོས་ཞེས་སོ། །སྟོང་ཉིད་བདེ་བླག་ཏུ་རྟོགས་པ་ལ་དབང་པོ་རྣོ་བ་དང་དམ་པའི་
གདམས་ངག་དང་ཚོགས་མཐའ་ཡས་པ་བསག་དགོས་ཏེ། ཤེར་སྡུད་ལས། ཇི་སྲིད་
དགེ་བའི་རྩ་བ་དེ་ནི་མ་རྫོགས་པར། །དེ་སྲིད་སྟོང་ཉིད་དམ་པ་དེ་ནི་རྟོགས་མི་བྱེད། །
ཅེས་གསུངས་སོ། །གཉིས་པ་ནི། ཆོས་འདི་སོགས༡། སྤྲོས་པའི་མཐའ་ཐམས་ཅད་
+ l89

དབུ་མ་རིན་ཆེན་ཕྲེང་བ་རྩ་འགྲེལ།
དང་བྲལ་བའི་ཆོས་འདི་ཟབ་ཆེས་པའི་ཕྱིར་གདུལ་བྱའི་སྐྱེ་བོ་ཐ་མལ་བ་ཡིས་བདེ་
བླག་ཏུ་ཤེས་པར་དཀའ་བ་ཐུགས་སུ་ཆུད་དེ་གཟིགས་པ་རྒྱུ་མཚན་དེས་ན་ཐུབ་པ་
སངས་རྒྱས་ནས་གདུལ་བྱ་འགའ་ཞིག་གི་ངོར་ཞག་བདུན་ཕྲག་བདུན་དུ་ཆོས་བསྟན་
པ་ལས་ཐུགས་ལོག་པར་གྱུར་པའི་ཚུལ་བསྟན་པ་ཡིན་ནོ། །འདི་སྐད་དུ། ཟབ་ཞི་
སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་བུའི་ཆོས་ཤིག་བདག་གིས་རྙེད། །
སུ་ལ་བསྟན་ཡང་གོ་བར་མི་འགྱུར་བས། ། མི་སྨྲ་ནགས་འདབས་ཉིད་དུ་གནས་པར་
བྱ། །ཞེས་གསུངས་སོ། །གསུམ་པ་ལ་གསུམ། ཟབ་མོ་ལོག་པར་བཟུང་བའི་ཉེས་
དམིགས་དང༌། བཟུང་ལེགས་ཉེས་ཀྱི་ཕན་གནོད་དཔེས་བཤད་པ་དང༌། ཟབ་མོ་
རྟོགས་པ་ལ་བག་དང་ལྡན་པར་གདམས་པའོ། །དང་པོ་ནི། ཆོས་འདི་སོགས༢།
འདི་སྙམ་དུ་རྟོགས་སླ་ན་བསྟན་ཡང་མི་དགོས་ལ་རྟོགས་པར་དཀའ་བ་ཉིད་ཀྱི་ཕྱིར་
ཡང་དང་ཡང་དུ་བསྟན་པར་རིགས་ཅེ་ན། སྟོང་ཉིད་གོ་བའི་རིགས་དང་མི་ལྡན་པ་
ལ་བསྟན་པར་བྱ་བ་མིན་ཏེ། མི་མཁས་པ་དང་མཁས་པར་རློམ་པས་ཕུང་བའི་ཉེས་
དམིགས་ཡོད་པའི་ཕྱིར་རོ། །མི་མཁས་པ་ཕུང་ཚུལ་ནི་སྟོང་ཉིད་ཅེས་པ་ཐ་སྙད་དུ་
ཡང་མེད་པ་ཅང་མེད་དུ་བཟུང་བ་སྟེ། ཟབ་མོའི་ཆོས་ཉིད་འདི་བདེན་གཉིས་འགལ་
མེད་ཀྱི་དོན་ཡང་དག་པ་མིན་པར་ཕྱིན་ཅི་ལོག་པར་ཤེས་ཤིང་གོ་བར་གྱུར་བ་ནི་འདི་
ལྟར་སྟོང་ཉིད་དེ་སྣང་བའི་དངོས་པོ་འདི་ལས་གཞན་སྟོང་རྐྱང་ཅང་མེད་དམ། ཡང་
ན་རང་ལ་སྣང་བའི་དངོས་པོ་འདི་ཁོ་ན་སྟོང་པ་ཉིད་དོ་སྙམ་པ་ལས། སྟོང་པ་དང་སྣང་
བ་རྟེན་འབྱུང་སྤྲོས་བྲལ་དབྱེར་མེད་མ་རྟོགས་ནས། གནད་དོན་ལ་མི་མཁས་པའི་
རྨོངས་པ་རྣམས་ནི་མཐོ་རིས་དང་བྱང་གྲོལ་ཀུན་ལས་ཉམས་ནས་དོན་དུ་མི་འགྱུར་
བར་མ་ཟད་རང་རྒྱུད་ཆུད་ཀྱང་ཟའོ། །རྒྱུ་མཚན་འདི་ལྟར་ལས་འབྲས་སོགས་མེད་
པར་ལྟ་བ་ཡི་དབང་གིས་མི་གཙང་བ་ཆེན་པོ་ངན་འགྲོ་དེར་ནི་བྱིང་སྟེ་ལྷུང་བར་འགྱུར་
རོ༑ ༑སོར་ཕྲེང་གི་མདོར། ཀྱེ་མ་འཇིག་རྟེན་ན་དམ་པའི་ཆོས་འཇིག་པའི་སྐྱེས་བུ་
གཉིས་ཡོད་དེ། གང་ཤིན་ཏུ་སྟོང་པ་ཉིད་དུ་ལྟ་བ་དང༌། གང་འཇིག་རྟེན་ན་བདག་ཏུ་
-190 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
སྨྲ་བ་འདི་གཉིས་ནི་དམ་པའི་ཆོས་འཇིག་པ་དང་དམ་པའི་ཆོས་ཁས་བུབ་པའོ། །
ཞེས་སོ། །དེས་ན་དམ་པ་བསྟེན་ཞིང་བློ་སྦྱོང་བ་ལ་འབད་པར་བྱའོ། །དཀོན་བརྩེགས་
ལས་༑ ༑ཆོས་དབྱིངས་རྣམ་པ་ཐམས་ཅད་དུ། །འགྱུར་མེད་མཁས་པའི་སྐྱེ་བོས་རྟོགས། །
བྱིས་པ་རྣམས་ནི་དེ་ལ་འཁྲུལ། ། བློ་སྦྱངས་པས་ནི་ཡང་དག་རྟོགས། །ཞེས་གསུངས་
སོ༑ ༑ མཁས་པར་རློམ་པ་ཕུང་ཚུལ་ནི། གཞན་ཡང་སྟོང་ཉིད་འདི་ནི་ཅང་མེད་ཆད་
ལྟར་འཛིན་པའམ་བློས་ཡོངས་གཅོད་དམིགས་གཏད་ཅན་དང་བདེན་གཉིས་ཐ་དད་
དུ་གྱུར་པ་སོགས་ལོག་པར་བཟུང་ན་དང་། རྒྱུ་འབྲས་ངེས་དོན་དུ་སེམས་པ་དང་
ངེས་དོན་དྲང་དོན་དུ་བསྒྱུར་བ་ནི། བླུན་པོའི་ཚུལ་མ་དོར་ཞིང་ཅུང་ཟད་ཐོས་པ་དང་
ལྡན་པས་ལྟར་སྣང་གི་མཁས་པར་བཅོས་ནས་མཁས་པའི་གོ་སར་འགྱིང་པའི་ང་རྒྱལ་
ཅན་ནོ། །དེ་ཡང་སྟོང་པ་ཉིད་ཡོངས་སུ་སྤོང་བར་བྱེད་པས་སེམས་མ་རུངས་པའི་
བདག་ཉིད་ཅན་ཏེ། རང་དང་གཞན་གྱི་དོན་ནུས་པ་དང་བྲལ་བས་ཤི་བ་དང་འདྲ་སྟེ་
དགེ་རྩ་ཆད་པས་ངན་སོང་ལ་ཕྱོགས་པས་སོ། །དེ་འདྲ་དེ་ཀུན་སྤྱོད་ཙམ་གཙང་ཡང་
ཤི་མ་ཐག་ངེས་པར་མནར་མེད་པར་སྤྱིའུ་ཚུགས་སུ་འགྲོ་བ་ཡིན་ནོ། །རྒྱལ་པོ་ཚངས་
བྱིན་གྱིས་ཞུས་པ་ལས། རྒྱལ་བ་རྣམས་ཀྱི་བསྟན་པ་དྲི་མ་དེས། །མུ་སྟེགས་ཅན་ལྟར་
ཐེ་ཚོམ་སོམ་ཉི་བཅས། །དེས་ནི་ཆོས་ལ་གླགས་གཏོང་འགལ་བྱས་ནས། །དད་མེད་
དེས་ནི་ཆོས་ཀྱང་སྤོང་བར་བྱེད། །ཅེས་དང་། དེས་ནི་བསྟན་པ་འདི་ལ་གཏིང་མི་
ཚུགས། །ཆོས་གོས་འཆང་བ་ཙམ་གྱིས་དགེ་སློང་རྗོད། །ནགས་ཀྱི་ཨེ་རཎཱ་ཡི་ཤིང་
ལྟ་བུ། །དེ་ནི་ཁྱིམ་པ་མ་ཡིན་དགེ་སློང་མིན། །ཞེས་སོགས་དང་། དཀོན་མཆོག་ཏཱ་
ལ་ལས། མ་འོངས་པའི་རབ་བྱུང་དག་གིས་ཟབ་མོའི་ཆོས་སྤངས་བས་མནར་མེད་
དུ་སྐྱེ་བ་སོགས་མང་དུ་གསུངས་པས། ཟབ་མོའི་དོན་ལ་མ་མོས་ཀྱང་སྐུར་བ་མི་གདབ་
པར་གཏང་སྙོམས་བྱའོ། ། །འཁོར་བ་
མདོ་ལས། ཟབ་མོའི་ཆོས་ནི་སྟོན་པ་ལ། །གལ་ཏེ་མོས་པར་མ་གྱུར་ཀྱང་། །སྐུར་བ་
དག་ནི་མི་གདབ་སྟེ། །ཆོས་ཉིད་བསམ་མི་ཁྱབ་དྲན་བྱ། །ཞེས་གསུངས་སོ། །གཉིས་
- 191 -

1:|: དབུ་མ་རིན་ཆེན་ཕྲེང་བ་རྩ་འགྲེལ། དེ་
པ་ནི། ཇི་ལྟར་སོགས༢། ཇི་ལྟར་ཁ་ཟས་ཚོད་མ་ཟིན་པ་དང་མི་འཕྲོད་པའི་ཁ་ཟས་
བཟའ་ཉེས་ནས་ནད་ལངས་པས། ཤི་ལ་ཐུག་པའི་ཕུང་བ་དག་ཏུ་འགྱུར་བ་དང༌།
ཁ་ཟས་བཟང་པོ་བཟའ་ལེགས་པ་ཁམས་དང་འཕྲོད་པ་ཟོས་པས་ཚེ་འཕེལ་བ་དང་
གྱུར་དུག་སོགས་ཀྱི་ནད་མེད་པ་དང་། ལུས་ལྷོད་པོར་མ་གྱུར་པས་སྟོབས་དང་ལྡན་
ཞིང་ལུས་སེམས་བདེ་བར་འགྱུར་བ་ལྟར། དེ་བཞིན་དུ་སྟོང་པ་ཉིད་ལོག་པར་བཟུང་
བའི་གང་ཟག་དེས་འདི་ཕྱིར་གཏན་དུ་ཕུང་བ་དག་ནི་ཐོབ་པར་འགྱུར་བ་ནི་དཔེ་དེ་
ལྟར་ཡིན་ཞིང་། སྟོང་པ་རྟེན་འབྱུང་དུ་འཆར་བའི་དོན་ཁོང་དུ་ཆུད་ནས། ལྟ་སྤྱོད་དམ་
བདེན་གཉིས་དབྱེར་མེད་ཀྱི་དོན་ལེགས་པར་ཤེས་པས་ཁ་ཟས་སྨན་གྱི་ནུས་པ་ལྟར་
མངོན་མཐོའི་བདེ་བ་དང་། མཐར་ཐུག་བྱང་ཆུབ་བླ་ན་མེད་པ་ཐོབ་པར་འགྱུར་རོ། །
འདི་ལྟར་ལམ་ལ་ཞུགས་པ་དག་སྟོང་པ་རྟེན་འབྱུང་དུ་ཤེས་ནས་སྣང་ཚུལ་རྒྱུ་འབྲས་
ཀྱི་ཚུལ་ལ་མི་རྟོག་པར་སྒྱུ་མ་ལྟར་སྤྱད་པས་མངོན་མཐོ་དང༌། རྟེན་འབྱུང་རང་བཞིན་
མེད་པ་སྣང་སྟོང་དབྱེར་མེད་དུ་ཤེས་ནས་གནས་ལུགས་རྒྱུ་འབྲས་ལས་འདས་པའི་
ཚུལ་ལ་ངེས་ཤེས་སྐྱེས་ཏེ། མཁའ་ལྟར་མཉམ་ཉིད་ཀྱི་དོན་ལས་མི་འདའ་བས་ངེས་
ལེགས་ཀྱི་བདེ་བ་མྱུར་དུ་ཐོབ་པའོ། །གསུམ་པ་ནི། དེ་ཕྱིར་སོགས༡། སྟོང་ཉིད་ལོག་
པར་བཟུང་ན་ཉེས་དམིགས་ཆེ་ཞིང་ལེགས་པར་བཟུང་ན་ཕན་ཡོན་ཆེ་བ་དེའི་ཕྱིར་ན་
ཆོས་དབྱིངས་སྟོང་པ་ཉིད་འདི་ལ་མཐའ་གཅིག་ཏུ་ཡོད་པ་དང༌། མཐའ་གཅིག་ཏུ་
མེད་པའི་ལྟ་བ་ངན་པ་ཉིད་སྤངས་ནས་ནི། སྐྱེས་བུ་དམ་པའི་དགོས་པ་མཆོག་གི་
དོན་འཇིག་རྟེན་དང་འཇིག་རྟེན་ལས་འདས་པའི་ཆོས་ཀུན་སྒྲུབ་ཅིང་འགྲུབ་པར་བྱ་
བའི་ཕྱིར་དུ། མཐའ་བྲལ་གྱི་གནས་ལུགས་ཡང་དག་པའི་དོན་མ་ནོར་བར་ཤེས་པ་
ལ་འབད་རྩོལ་ཆེན་པོས་ནན་ཏན་མཆོག་སྟེ་སྙིང་པོར་མཛོད་ཅིག་ཅེས་གདམས་སོ། །
གཉིས་པ་མངོན་མཐོའི་རྒྱུ་འབྲས་ལ་གཉིས། སྐབས་དགོད། དངོས་དོན་ནོ། །དང་
པོ་ལ་གཉིས། སྟོང་ཉིད་མ་རྟོགས་པས་འཁོར་བ་དང་། དེ་མ་རྟོགས་པ་དེ་སྲིད་མངོན་
མཐོ་ལ་འབད་པར་གདམས་པའོ། ། ། ། །
-192

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དང་པོ་ནི། ཆོས་འདི་སོགས༡། ཟབ་མོ་སྟོང་པ་ཉིད་ཀྱི་གནས་ལུགས་དམ་པའི་ཆོས་
འདི་ཡོངས་སུ་མ་ཤེས་ཤིང་ཁོང་དུ་མ་ཆུད་ན། གང་ཟག་དེ་ལ་བདག་དང་བདག་གིར་
རྟོག་པ་སུན་མ་ཕྱུང་བའི་ཕྱིར་ང་དང་ང་ཡིར་འཛིན་པ་ནི་རྗེས་སུ་འཇུག་ཅིང་སྐྱེ་ལ།
དེ་དང་འབྲེལ་བ་ལས་དགེ་དང་མི་དགེ་བའི་ལས་གསོག་ལ། དེ་ལས་མཐོ་རིས་ཀྱི་
སྐྱེ་བ་བཟང་པོ་དང་ངན་སོང་དུ་སྐྱེ་བ་ངན་པ་ཐོབ་པར་འགྱུར་རོ། །ཉན་རང་དགྲ་
བཅོམ་རྣམས་འཁོར་བའི་སྐྱེ་བ་ཟད་པ་ཡང་འཁོར་བའི་དངོས་རྒྱུ་ཡན་ལག་བཅུ་གཉིས་
ཀྱི་ནང་ཚན་ཏུ་གྱུར་བའི་མ་རིག་པ་ནི། ཕུང་པོ་ལ་བཏགས་པའི་བདག་དེ་ལ་བདག་
གོ་སྙམ་དུ་ངར་འཛིན་པ་དང་དེས་བསྐྱེད་པའི་ལས་ཉོན་ས་བོན་དང་བཅས་པ་སྤངས་
པས་སོ། །བྱིས་པ་རྣམས་ནི་ངར་འཛིན་གྱི་དབང་གིས་ལས་དགེ་སྡིག་བསགས་པས་
སྲིད་པར་འཁོར་ནས་ཟབ་མོའི་ཆོས་ཐོབ་པ་ལ་ཡང་ཤིན་ཏུ་ཐོགས་ན་ཐར་བ་ལྟ་ཅི་
སྨྲོས། དྲན་པ་ཉེར་བཞག་ལས། མེལ་ཚེ་བྱེད་ལ་མཚན་ཡང་རིང་། །ངལ་བ་དག་ལ་
དཔག་ཚད་རིང་། །དམ་ཆོས་རྣམ་པར་མི་ཤེས་པའི། །བྱིས་པ་རྣམས་ལ་འཁོར་བ་
རིང་། །ཞེས་གསུངས་སོ། །གཉིས་པ་ནི། དེ་ཕྱིར་སོགས༡། ང་དང་ང་ཡིར་འཛིན་
པའི་དབང་གིས་འཁོར་བར་སྐྱེ་བ་རྒྱུ་མཚན་དེའི་ཕྱིར། ཇི་སྲིད་ངར་འཛིན་པ་ས་བོན་
དང་བཅས་པ་འཇིག་ཅིང་སེལ་བའི་གཉེན་པོ་བདག་མེད་གཉིས་རྟོགས་ཀྱི་སྟོང་པ་
རྟེན་འབྱུང་གི་ཆོས་ཟབ་མོ་འདི་ཡོངས་སུ་མི་ཤེས་ཤིང་ཁོང་དུ་མ་ཆུད་པ་དུས་དེ་སྲིད་
རྟེན་འབྱུང་གི་ཆོས་བཤེས་དང་བཟོད་བས་སྨྲ 
དུ༑ 
སྦྱིན་པ་དང་ཚུལ་ཁྲིམས་དང་བཟོད་པས་བསྡུས་པའི་མངོན་མཐོའི་ཆོས་བཅུ་
དྲུག་པོ་ལ་གུས་པས་འབད་པར་མཛོད་ཅིག་ཅེས་གདམས་སོས་སོ། ། །།རྟེན་འབྱུང་གི་དོན་
རྟེན་
ཤེས་པ་ཙམ་ནས་སྦྱིན་སོགས་དོར་དགོས་པའི་དོན་ཡང་མིན་ནོ། །གཉིས་པ་དངོས་
དོན་ལ་གསུམ། མངོན་མཐོའི་རྒྱུ་སྒྲུབ་པ། ངན་འགྲོའི་རྒྱུ་སྤོང་བ། ཆོས་མིན་སྤངས་
ནས་ཆོས་སྒྲུབ་པས་དོན་བསྡུ་བའོ། །དང་པོ་ལ་གཉིས། མངོན་མཐོའི་རྒྱུ་ལ་བསླབ་
པ་སྤྱིར་བསྟན་པ། རྒྱུ་ཁྱད་པར་ཅན་ལ་བསླབ་པའོ། །དང་པོ་ལ་གསུམ། ཕན་ཡོན་
ལྔ་ལྡན་གྱི་རྒྱུ་ལ་བསླབ་པ་དང་། སྤྱིར་དམ་པའི་ལུགས་ལ་བསླབ་པ་དང་། དམ་པ་
• I93

1:: དབུ་མ་རིན་ཆེན་ཕྲེང་བ་རྩ་འགྲེལ།
མིན་པའི་ལུགས་སྤོང་བའོ། ། འ་
དང་པོ་ནི། ལས་རྣམས་སོགས༢། ལུས་དང་ངག་དང་ཡིད་ཀྱི་ལས་རྣམས་བྱེད་པའི་
སྔོན་དུ་བསམ་པ་དགེ་བའི་ཆོས་བཏང་ཞིང་ཞེས། ལས་འདིས་ཆོས་འདི་འགྲུབ་ཅེས་
དང་པོ་ཆོས་ལ་བརྟེན་ནས་ལས་བརྩམས་པའོ། །དེ་ལྟར་དུ་བར་དུ་ཡང་ཆོས་དང་
ལྡན་པ་དང་ཐ་མར་ཡང་སྡིག་པ་དང་མ་འདྲེས་པའི་བསམ་སྦྱོར་དགེ་བའི་ཆོས་ལྡན་
དུ་སྒྲུབ་པའི་ས་བདག་གམ་རྒྱལ་པོ་ཁྱོད་ལ་ནི། ཚེ་འདི་དང་གཞན་ཐམས་ཅད་དུ་
གནོད་པ་འབྱུང་བར་མི་འགྱུར་ཏེ། དམ་པའི་ཆོས་བསྒྲུབས་པ་ཉིད་ཀྱིས་ཚེ་འདིར་
གྲགས་པ་དང་སྙན་པ་དང་སྡིག་པ་མ་བྱས་པས་འགྱོད་པ་མེད་པའི་ཡིད་བདེ་བ་དང་
མི་དང་མི་མ་ཡིན་པའི་འཚེ་བ་མེད་པས་ཚེ་འདིར་འཇིགས་པ་མེད་པ་དང་འཆི་ཁར་
ངན་འགྲོའི་འཇིགས་པ་མེད་པ་དང༌། སྡིག་པ་བྱེད་པ་ནི་འཆི་ཁར་འཇིག་རྟེན་ཕ་རོལ་
གྱི་སྡིག་བསྔལ་ལ་དོགས་པས་འཇིགས་པར་འགྱུར་ཞིང་བསོད་ནམས་ཅན་ནི་་་་་
ཡིན་ནོ། ། ཚེ་འདིར་མ་ཟད་འཇིག་རྟེན་གཞན་དུ་ཡང་མངོན་མཐོའི་བདེ་བ་ཕུན་སུམ་
ཚོགས་པ་རྒྱས་པར་ཐོབ་པའོ། །ཕན་ཡོན་ལྔ་ཡོད་པ་རྒྱུ་མཚན་དེ་བས་ན་རྟག་ཏུ་ཆོས་
ལ་བརྟེན་པར་མཛོད་ཅིག་ཅེས་གདམས་སོ། ། མ་རྒྱུན་བྱ་བ་
སངས་རྒྱས་གཙུག་ཏོར་ཅན་གྱིས། བསོད་ནམས་བརྟེན་པ་བཟང་པོ་ཡིན། །གང་
ཡང་མ་འོངས་པ་ཡི་སྲིད། ། བློ་ཡི་མིག་གིས་མཐོང་བ་ནི། །དེ་ནི་མཁས་ཡིན་རྟག་ཏུ་
མཛེས། ། ཞེས་གསུངས་སོ། །གཉིས་པ་ནི། ཆོས་ནི་སོགས༡། མངོན་མཐོའི་ཆོས་ཁོ་
ན་ནི་རྒྱལ་པོ་རྣམས་ཀྱི་ལུགས་ཀྱི་ཐབས་དམ་པ་མཆོག་སྟེ། དམ་པའི་ཆོས་ཀྱི་བྱེད་
ལས་ནི་འཇིག་རྟེན་ཐམས་ཅད་དབང་དུ་བསྡུས་ནས་འཇིག་རྟེན་པ་མཆོག་དམན་ཀུན་
མངོན་པར་དགའ་བར་འགྱུར་ལ། འཇིག་རྟེན་དགའ་བར་གྱུར་པ་དེས་ཀྱང་ནི་རང་
གཞན་ཚེ་འདི་དང་ཕ་རོལ་གཞན་དུ་ཡང་བསླུ་བར་མི་འགྱུར་ཞིང་ཡང་དག་པར་འདུད་
པར་འགྱུར་བ་ཆོས་ཉིད་ཡིན་པས་ལུགས་དམ་པ་ལ་བསྟེན་པར་བྱའོ། །འདི་སྐད་དུ།
ས་ཡི་བདག་པོའི་ལས་མཆོག་སྐྱེས་བུ་ལ་ཕན་པ། །དེ་ནི་འདི་ཕྱིར་གཉིས་ཀར་འབྱོར་
-194 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བྱེད་ལམ་ཡིན་ཏེ། །དེ་ཡང་ཆོས་ལ་དགའ་བའི་རྒྱལ་པོ་དག་ལ འབྱུང་། ། མི་དབང་
སྤྱོད་པའི་རྗེས་སུ་སྐྱེ་བོ་འཇུག་པར་འགྱུར། །ཞེས་འབྱུང་ངོ་། །གསུམ་པ་ལ་གསུམ།
དམ་པ་མིན་པའི་ལུགས་སྲོལ་ངན་པ་ལ་བསྟེན་མི་རིགས་པ་དང་། དེ་ལ་སྨད་པ་དང་། །
ཆོས་ཀྱི་ལུགས་ཁྱད་པར་དུ་འཕགས་པའོ། །དང་པོ་ནི། ཆོས་མིན་སོགས༡། རྒྱལ་
པོ་གདོལ་བའི་ལུགས་སྲོལ་ངན་པ་འཚེ་བ་ཆོས་སུ་སྨྲ་བ་སོགས་ཆོས་དང་ལྡན་པ་མིན་
པས་ནི་ལུགས་ཀྱི་བསྟན་བཅོས་ངན་པའི་སྲོལ་འདོད་པ་གང་ཡིན་པ་དེ་ཡིས་ནི། འཇིག་
རྟེན་ཐམས་ཅད་ལ་གནོད་པས་མི་དགའ་ཞིང་དགྲར་འགྱུར་བའང་ཡོད་ལ། འཇིག་
རྟེན་མི་དགའ་བ་ཉིད་ཀྱིས་དབང་དུ་མི་འདུ་ཞིང་ཕན་ཚུན་ཁོན་དུ་འགྱུར་བའི་ཕྱིར། །
རང་གཞན་ཚེ་འདི་དང་གཞན་དུའང་དགའ་བར་མི་འགྱུར་ཞིང་བསླུ་བར་འགྱུར་བ་
ཆོས་ཉིད་ཡིན་པས་ལུགས་ངན་པ་སྤང་བར་བྱའོ། །གཉིས་པ་ནི། དོན་མིན་སོགས༢།
སྐྱེས་བུའི་འདོད་པའི་དོན་སྒྲུབ་བྱེད་མིན་པའི་ལུགས་ངན་པའི་རིག་པ་དེའི་རྗེས་སུ་
ཞུགས་ན་ངན་འགྲོའི་ལམ་སྲོལ་ཁོ་ནར་ཟད་དོ། ། དེ་འདྲའི་གཞན་འདྲིད་ཅིང་སླུ་བ་
གཅེས་སུ་བྱེད་པའམ་ལྷུར་ལེན་ཞིང་ངན་འགྲོའི་སྡུག་བསྔལ་མི་བཟད་པ་བསྐྱེད་པ་
དང༌༑ ལུགས་དམ་པ་ལ་རྨོངས་པ་ཤེས་རབ་འཁྲུལ་ཞིང་འཆལ་བ་རྣམས་ཀྱིས་ནི།
ཇི་ལྟར་སྐྱེས་བུའི་དོན་དུ་འགྱུར་བ་རིག་པར་བྱས་ཏེ་སྐྱེས་བུ་ལ་གནོད་པ་ཕྱིན་ཅི་ལོག་
འབའ་ཞིག་བྱས་པའི་ཕྱིར་རོ། ། དང་
གཞན་ཡང་ལུགས་ངན་པའི་སྲོལ་ལ་ཞུགས་པའི་རྒྱལ་པོ་རྣམས་ཀྱི་བྱ་བ་ནི། ཕ་རོལ་
པ་རང་གི་སྡེ་འབངས་སོགས་ཐམས་ཅད་གཏན་དུ་སླུ་བ་ལྷུར་ལེན་པ་འབའ་ཞིག་ཏུ་
ཟད་པས། སྐྱེས་བུའི་དོན་དུ་འགྱུར་བ་ཇི་ལྟར་ན་དེ་ལུགས་བཟང་པོ་དང་ལྡན་པ་
ཡིན་ཏེ་མ་ཡིན་པས་རྒྱལ་སྲིད་སྐྱོང་བའི་བྱ་བ་ཐམས་ཅད་ཕྱིན་ཅི་ལོག་པའི་ཕྱིར་རོ། །
ལུགས་ངན་པ་སྐྱོང་བ་དེས་ནི་ཚེ་རབས་སྟོང་ཕྲག་དག་ནི་མང་པོར་བདག་དང་གཞན་
ཉིད་བསླུ་བར་འགྱུར་བ་ཡིན་ནོ། །ས་བཅུ་པ་ལས། བྱ་བ་གང་གིས་རྒྱལ་པོ་ཉིད། །
བྱ་བ་དེ་ནི་མི་བྱེད་ན། །གླང་ཆེན་དབང་པོས་རྫིང་བུ་བཞིན། །རང་གི་ཡུལ་འཁོར་
- 195 -

དབུ་མ་རིན་ཆེན་ཕྲེང་བ་རྩ་འགྲེལ། ཡི་དམ་
རྣམ་པར་འཇིག ། ཅེས་སོ། །གསུམ་པ་ནི། དགྲ་ལ་སོགས༡། གལ་ཏེ་དགྲ་ཡིས་
སྔར་རང་ལ་གནོད་པ་བྱས་ན་ཡང་སྔར་གནོད་པ་བྱས་པའི་ཁོན་དུ་འཛིན་པ་ལ་སོགས་
པའི་སྐྱོན་རྣམས་བཏང་སྟེ་སྤངས་ནས། དེ་ལ་སླར་བྱམས་པ་སྒོམ་པ་ལ་སོགས་པ་
སྐྱེས་བུ་དམ་པའི་ཡོན་ཏན་བསྟེན་པར་གྱིས་ཤིག་དང་། རྒྱུ་དེས་ནི་རྒྱལ་པོ་ཁྱོད་ཀྱིས་
རང་ལ་མི་གནོད་པར་མ་ཟད་ཕན་པ་ཆེན་པོ་ཐོབ་ལ། གཞན་ལ་བྱམས་བརྩེ་སོགས་
ཀྱི་ཆོས་བྱས་པས་ཐམས་ཅད་རང་ལ་འདུན་པ་དང༌། དེ་ལྟ་བུ་ནི་ཟིལ་གྱིས་གནོན་
མི་ནུས་ཀྱི་དེ་ཉིད་ཀྱིས་གཞན་ཟིལ་གྱིས་གནོན་པས། དགྲ་བོ་ཡང་ནི་མི་དགའ་བར་
འགྱུར་ཡང་རང་ལ་ཁ་ན་མ་ཐོ་བ་ཅུང་ཟད་ཀྱང་མི་འབྱུང་ངོ་། །དེས་ན་ཆོས་ལུགས་
ཁྱད་པར་དུ་འཕགས་པ་དེ་འདྲར་བསྟེན་པར་རིགས་ཏེ། ཕར་བསྡུས་ལས། སྐྱེ་བོ་
མཆོག་གི་བཟོད་པའི་གོ་ཆ་ལ། །མི་བསྲུན་སྐྱེ་བོའི་ཚིག་གི་མདའ་རྡུགས་པས། །དེ་
དག་བསྟོད་པའི་མེ་ཏོག་བཟུང་གྱུར་ཅིང་། ། གྲགས་པའི་ཕྲེང་བ་ཡིད་དུ་འོང་བར་
འགྱུར། ། ཞེས་གསུངས་པས་དགྲ་ལ་བཟོད་པའི་ཚེ་འདིའི་ཕན་ཡོན་ནོ། །གཉིས་པ་
མངོན་མཐོའི་རྒྱུ་ཁྱད་པར་ཅན་བསླབ་པ་ལ་གསུམ། བསྡུ་བ་བཞི་ལ་བསླབ་པ་དང་།
བདེན་པར་སྨྲ་བ་སོགས་བཞི་ལ་བསླབ་པ་དང་། དགེ་བའི་རྐྱེན་གྲོགས་བཟང་པོ་ལ་
བསྟེན་པའོ། །དང་པོ་ནི། སྦྱིན་དང་སོགས༡། འཇིག་རྟེན་ནི་སྦྱིན་པ་ལ་དགའ་བ་
ཡིན་པས་ཟང་ཟིང་སོགས་སྦྱིན་པས་སེམས་ཅན་འཁོར་དུ་བསྡུ་བ་དང་། མངོན་མཐོ་
ངེས་ལེགས་ལས་བརྩམས་ཏེ་གཏམ་སྙན་པར་སྨྲ་བས་དད་པ་ལ་སྦྱོར་བ་དང་། གཞན་
འགོད་པའི་ཐབས་རང་ཉིད་ཀྱང་ཉམས་སུ་ལེན་པའི་དོན་མཐུན་པ་དང་། འཕྲལ་
ཕུགས་ཀྱི་ཕན་དོན་ཉམས་སུ་ལེན་པར་གདམས་པ་ཉིད་ནི་དོན་གཅིག་པུ་ལ་སྤྱོད་དུ་
འཇུག་པ་སྟེ། བསྡུ་བ་བཞི་པོ་དེ་དག་རྣམས་ཀྱིས་སེམས་སྨིན་པར་བྱས་ནས་གནས་
སྐབས་འཇིག་རྟེན་དང་ཕུགས་ཀྱི་དམ་པའི་ཆོས་ཀྱང་བསྡུ་བ་སྟེ་བསྟན་པ་དང་འགྲོ་
བའི་དོན་མངོན་པར་འགྲུབ་པ་ཉིད་དུ་མཛོད་ཅིག་ཅེས་སོ། །གཉིས་པ་ལ་གཉིས།
སོ་སོར་བསྟན་པ་དང་། རབ་ཏུ་བསྡུས་ཏེ་བསྟན་པའོ། །
• 196 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དང་པོ་ལ་བཞི། བདེན་པ་དང༌། གཏོང་བ་དང་། ཉེ་བར་ཞི་བ་དང་། ཤེས་རབ་བཟང་
པོ་ལ་བསླབ་པའོ། ། དང་པོ་ནི། རྒྱལ་པོ་སོགསར། རྒྱལ་པོ་དག་ལ་གཞན་ཉེས་པ་
མང་པོ་ཡོད་ཀྱང་ཇི་ལྟ་བུར་ཡང་། བདེན་པའི་ཚིག་སྨྲ་བ་གཅིག་པུ་ཡོད་ན་ཚེ་འདི་
ཉིད་ལ་ཡང་གཞན་གྱིས་ཁས་བླང་བར་འོས་ཤིང་མི་ཕྱེད་པའི་སྐྱབས་སུ་ཡིད་ཆེས་་་་
བརྟན་པ་སྐྱེད་པའི་འབྲས་བུ་དང་ལྡན་པ་དེ་བཞིན་དུ། དེ་ལ་རྫུན་པ་འབའ་ཞིག་ཏུ་
སྨྲ་བ་ནི་གཞན་སུ་ཡང་ཡིད་མི་ཆེས་པར་བྱེད་པའི་མཆོག་གཙོ་བོ་ཡིན་པའི་ཕྱིར་རོ། །
དེས་ན་བདེན་ཚིག་ཁོ་ན་སྨྲ་བར་བྱ་སྟེ། ཏིང་འཛིན་རྒྱལ་པོ་ལས། ཀུན་ཏུ་མི་རྒོད་
འཇམ་པ་དང་། །རན་ཅིང་མཉན་པར་སྨྲ་བ་ཡིས། །སྐལ་ཅན་སྐྱེ་བོ་འདུན་པར་འགྱུར། །
བཟུང་བར་འོས་པའང་སྐྱེ་བར་འགྱུར། །ཞེས་དང༌། བདེན་ཚིག་དག་པ་རྟག་ཏུ་སྨྲ་
བར་གྱིས། །འཇིག་རྟེན་སློབ་དཔོན་དག་གི་གསུང་ཐོབ་འགྱུར། །ཞེས་གསུངས་སོ། །
གཞན་སླུ་བ་མེད་པ་དང་ལྡན་པའི་ཚིག་སྨྲ་བ་ནི་བདེན་པར་སྨྲ་བ་སྟེ་དེ་ལས་ལྡོག་པ་
ནི་བདེན་པ་མིན་ཏེ། བདེན་པ་ལྟར་སྣང་ཡང་བསམ་པའམ་འདུ་ཤེས་བསྒྱུར་བ་ལས་
བྱུང་བས་ཚིག་དོན་དང་མི་ལྡན་པས་དོན་དུ་བདེན་པ་མིན་པ་རྫུན་ནོ། །དོན་དང་ལྡན་
པའི་ཚིག་དེས་གཞན་ལ་གཅིག་ཏུ་ཕན་པ་ནི་བདེན་པར་སྨྲ་བ་ཡིན་ལ། གཞན་ལ་མི་
ཕན་པའི་ཕྱིར་ན་ལྡོག་པ་ཅིག་ཤོས་ནི་རྫུན་ཏེ་དོན་ལ་གནས་པ་ལྟར་སྣང་ཡང་བདེན་
པ་མིན་པས་གཞན་ལ་གནོད་པ་ཁོ་ནའོ། ། ། །
དེས་ན་རྫུན་སྤང་བར་བྱ་སྟེ། འདུལ་བ་ལས། ལུས་ཅན་རྫུན་དུ་སྨྲ་བ་ཡིས། །ཆོས་
གཅིག་ལས་ནི་འདས་གྱུར་ཏེ། །འཇིག་རྟེན་ཕ་རོལ་བཤིག་པ་ཡིས། །འདི་ལ་སྡིག་
པ་མི་བྱེད་མེད། །ཅེས་གསུངས་སོ། །གཉིས་པ་ནི། ཇི་ལྟར་སོགས༡། ཇི་ལྟར་རྒྱལ་
པོའི་བྱ་བ་ལ་ཉེས་པ་མང་པོ་དག་ཡོད་ཀྱང་། གཏོང་སེམས་དང་ལྡན་པས་གཏོང་
ཕོད་ཆེ་བའི་སྦྱིན་པ་ཆེས་ཆེ་ཞིང་ཡོངས་སུ་གྲགས་པ་གསལ་བ་གཅིག་གིས་མི་མངོན་
པར་སྦེད་པར་བྱས་པ་ལྟར། དེ་བཞིན་དུ་སེར་སྣའམ་འཇུངས་པའང་སྐྱོན་དེས་རྒྱལ་
པོ་དེ་དག་གི དད་པ་དང་ཤེས་རབ་སྙན་གྲགས་སོགས་དམ་པ་རྣམས་ཀྱི་ཡོན་ཏན་
-197

དབུ་མ་རིན་ཆེན་ཕྲེང་བ་རྩ་འགྲེལ། འོ་ཚཚོ
བདོག་པའི་ནོར་ཐམས་ཅད་འཇོམས་པས་སེར་སྣ་སྤངས་ནས་སྦྱིན་པ་ལ་འབད་པར་
བྱའོ། །གསུམ་པ་ནི། ཉེ་བར་སོགས༡། རྒོད་བག་སོགས་སྤངས་ནས་དབང་པོ་ཡང་
དག་པར་བསྡམས་པའི་སྒོ་གསུམ་ཉེ་བར་ཞི་བ་དང་། དཔའ་ཞིང་བརྟུལ་ཕོད་པ་
སོགས་བསམ་པས་གཏིང་དཔག་པར་དཀའ་བ་ཉིད་ཀྱིས་ཟབ་པའི་ཕྱིར། གཞན་
མཆོག་ཏུ་གུས་པ་བྱེད་པར་འགྱུར་ལ། རྒོད་བག་ཅན་གྱི་གཏིང་ལོན་པས་དེ་ལྟར་མི་
བྱེད་དོ། །གུས་པས་བསྙེན་པར་དཀའ་བ་གཟི་བརྗིད་དང་ལྡན་ལ་བཀའ་ཡང་བཙན་
པར་འགྱུར་བས་སུས་ཀྱང་སྤྱི་བོས་ནོད་དོ། །ཡོན་ཏན་དེ་དག་ཐོབ་པས་དཀའ་ཡང་
བགྱི་བར་རིགས་པ་དེ་བས་ན་ཉེ་བར་ཞི་བ་བསྟེན་ཅིག་པའོ། །བཞི་བ་ནི། ཤེས་
རབ་སོགས།། བླང་དོར་འབྱེད་པའི་ཤེས་རབ་དང་ལྡན་པ་ནི་རང་གི་དོན་གཞན་དུ་
བཀྲི་མི་ནུས་པས་བློ་མི་འཕྲོག་པ་དང་། གཞན་གྱི་དྲིང་ལ་མི་འཇོག་ཅིང་མི་ལྟོས་པར་
བྱ་བ་ཡིན་མིན་གྱིས་བློ་མི་འགྱུར་བའི་བརྟན་པ་དང༌། གྲོགས་ངན་པས་སླུ་བས་མི་
ཚུགས་པ་བཞི་པོ་དེའི་འབྲས་བུ་རྒྱལ་པོ་ཉིད་དུ་འོས་པ་སྟེ། དེ་བས་ན་བླང་དོར་འབྱེད་
པའི་ཤེས་རབ་ཁོ་ན་ནན་ཏན་དུ་ལྷུར་བླང་བར་མཛོད་ཅིག ཤེས་རབ་མེད་པའི་བླུན་
པོ་ནི་གཞན་དག་གིས་བློ་འཕྲོག་པས་བསླུ་བར་འགྱུར་རོ། །ཤེས་རབ་ཡོད་ན་དགྲས་
ཀྱང་མི་ཐུབ་སྟེ། སྔོན་དགེ་བསྙེན་ཞིག་རྒྱ་མཚོར་སོང་བ་ལ་དེར་གནས་པའི་ལྷས་ཐོ་
བརྩམས་ཏེ་མི་སྡུག་པའི་གཟུགས་བསྟན་ནས་འདི་ལས་མི་སྡུག་པ་འཛམ་གླིང་ན་ཡོད་
དེས་སྨྲས་པ་མི་དགེ་བ་བྱས་པས་ངན་སོང་དུ་སྐྱེས་པའི་ལུས་ནི་དེ་ལས་
དམ་བྱས། 
ཆེས་མི་སྡུག་གོ ། བདེ་བྱེད་དུས་གང་
ཡང་མཛེས་པར་བསྟན་ནས་སྔར་བཞིན་དྲིས། དེས་དགེ་བ་བྱས་པའི་མཐོ་རིས་སུ་
སྐྱེས་པའི་ལུས་ནི་དེ་ལས་ཆེས་མཛེས་སོ། །ཡང་ཆུ་ཁྱོར་གང་བསྟན་ནས་རྒྱ་མཚོ་འདི་
གཉིས་གང་མང་དྲིས་པས་དེས་ཁྱོར་གང་དེ་མང་བྱས། ཅིའི་ཕྱིར། རྒྱ་མཚོ་དུས་ཀྱི་
མེས་ཟད་ལ་དེ་ནི་སངས་རྒྱས་སོགས་ལ་ཕུལ་ན་མི་ཟད་པ་རྒྱ་མཚོ་ལས་ཀྱང་ལྷག་པར་
འཕེལ་ལོ་བྱས་པས་ལྷ་དེ་དད་ནས་གྲོགས་བྱས་སོ། །གཉིས་པ་རབ་ཏུ་བསྡུས་ཏེ་
- l98 -

རིན་པོ་ཆེའི་ཕྲེང་པའི་འགྲེལ་བ་ལུང་གི་གསལ་བྱེད།
བསྟན་པ་ནི། བདེན་གཏོང་སོགས༡། ཕན་ཡོན་གཞན་འདི་ཡང་ཡོད་དེ། བདེན་པ་
དང་གཏོང་བ་དང་སྒོ་གསུམ་ཉེ་བར་ཞི་བ་དང་བླང་དོར་ཚུལ་བཞིན་འབྱེད་པའི་ཤེས་
རབ་སྟེ། ཆོས་ཁྱད་པར་ཅན་བཞི་པོ་དེ་བཟུང་ཞིང་དེས་བརྒྱན་པའི་མིའི་དབང་པོ་ནི།
ཆོས་བཟང་པོ་རྣམ་པ་བཞི་དེ་དག་དང་ལྡན་པའི་སྐྱེས་བུ་མཆོག་འདི་ཇི་ལྟ་བུར་འགྱུར་
ན། འཇིག་རྟེན་གྱི་གཙོ་བོ་ལྷ་དང་མི་རྣམས་ཀྱིས་གཙུག་ཏུ་བཀུར་ཏེ་བསྟོད་པར་འགྱུར་
བས་ཆོས་བཞི་དང་ལྡན་པར་མཛོད་ཅིག གསུམ་པ་དགེ་བའི་རྐྱེན་གྲོགས་བཟང་པོ་
ལ་གསུམ། གྲོགས་ཁྱད་པར་ཅན་གྱི་མཚན་ཉིད། དེའི་རྗེས་སུ་འཇུག་པར་རིགས་པ།
འཆི་བ་མི་རྟག་པ་རྒྱུན་དུ་སྒོམ་པའོ། །དང་པོ་ནི། ཕེབ་པར་སོགས༡། ཆོས་འཕེལ་
བའི་རྐྱེན་གྲོགས་མཚན་ཉིད་བཞི་ལྡན་དང་འགྲོགས་པར་བྱ་སྟེ་དེ་ཡང་རྒྱལ་པོ་ལ་ངོ་
དགའ་དོར་ནས། ལེགས་པ་འབའ་ཞིག་སྨྲ་བས་བག་ཕེབ་པར་སྨྲ་ཞིང་འདོད་པ་ཆུང་
ཞིང་ཆོག་ཤེས་པ་གཡོ་སྒྱུ་སོགས་ཀྱིས་བསམ་པ་དག་པར་གྱུར་པ་དང༌། ཆོས་དང་
འཇིག་རྟེན་གྱི་བྱ་བའི་ཕྱི་ཐག་ལ་མཁས་པའི་ཤེས་རབ་དང་ལྡན་པ་དང་། ཁྲོ་བ་ཤས་
ཆུང་ཞིང་གཞན་ལ་ཕན་བདེ་འདོད་ཅིང་མི་འཚེ་བའི་སྙིང་རྗེས་བརྒྱན་པ་བཞི་པོའི་
མི་མཐུན་ཕྱོགས་ཀྱི་དྲི་མ་མེད་པ་དེ་དང་། ཕན་ཚུན་མཉེས་གཤིན་པར་དོན་ལ་དཔྱོད་
པའི་དུས་ན་ཉེ་བར་འཁོད་དེ། ལྷན་ཅིག་ཏུ་འགྲོགས་པར་མཛད་ན་རྟག་ཏུ་ཡང་གྲོགས་
ངང་ཚུལ་བཟང་པོའི་ཡོན་ཏན་གྱི་ནུས་པ་འགོ་བས་ཐབས་དེས། ཤེས་རབ་དང་ནི་
ཆོས་ཀྱང་རྣམ་པར་འཕེལ་བར་འགྱུར་བས་བསྟེན་པར་མཛོད་ཅིག དཔེར་ན་དྲི་བཟང་
པོ་དང་ཡུན་རིང་དུ་འགྲོགས་པའི་དངོས་པོ་ཕལ་བ་བཞིན་ནོ། །གཉིས་པ་ནི། ཕན་
པ་སོགས༢། རྣ་བར་མི་སྙན་ཡང་རང་ལ་ཕན་ཅིང་འཕྲོད་པར་སྨྲ་བའི་ངག་ལ་མཉན་
པར་བྱ་སྟེ། གཞན་ལ་ཕན་པར་སྨྲ་བ་ཤིན་ཏུ་དཀོན་པ་སྟེ་འཕྲད་དཀའ་ཞིང་དེ་ལ་
གུས་པས་ཉན་པར་བྱེད་པ་ནི་དེ་བས་ཀྱང་ཤིན་ཏུ་དཀོན་ལ། གཉིས་པོ་དེ་དག་བས་
ཀྱང་མི་སྙན་ཡང་འདི་དག་ལ་ཕན་པར་སྨྲ་བའི་ངང་ཚུལ་ཡོད་དོ་སྙམ་དུ་དོན་ལ་ཕན་
པར་ཤེས་ནས། ཕན་པའི་ཚིག་དེའི་རྗེས་སུ་མྱུར་བར་དོན་དུ་སྒྲུབ་པར་བྱེད་པ་དཀོན་
- 199 -

དབུ་མ་རིན་ཆེན་ཕྲེང་བ་རྩ་འགྲེལ།
པ་དེ་ལྟ་བས་ན། རྒྱལ་པོ་ཁྱོད་ལ་གཞན་གྱི་ངག་ཚིག་དེ་མི་སྙན་པ་སྟེ་མི་མཐུན་པ་
ལྟར་སྣང་ཡང་ཕན་པར་འདོད་པ་ཡིན་ན། ཚིག་དེ་ནི་ཕན་པའི་དོན་དང་ལྡན་པར་
མཁྱེན་ནས་དང་དུ་བླངས་ཏེ་མྱུར་དུ་དཔྱད་ཅིང་ཉམས་སུ་ལེན་པར་སྤྱོད་ཅིག དཔེར་
ན་ནད་དྲག་པོས་ཐེབ་པ་གསོ་བའི་དོན་དུ་བདག་ལེགས་ན་དགའ་བའི་བྱམས་པ་དག་
གིས། ཕན་པའི་ཕྱིར་སྦྱིན་པའི་ལྟར་སྣང་མི་བཟད་པ་ཡི་སྨན་དྲི་ང་བ་རོ་ཁ་བ་སོགས་
དང་ལྡན་པ་ཡང་དགའ་བས་འཐུང་བ་བཞིན་ནོ། །འདུལ་བ་ལས། མཛའ་བཤེས་
ཕན་པར་བྱེད་པའི་ངག ། ཚིག་ཏུ་བདེན་པར་མི་འཛིན་ན། །རུས་སྦལ་ཁ་ཡིས་ཤིང་
ཤོར་ལྟར། །དེ་ནི་ལྷུང་ཞིང་སྡུག་བསྔལ་འགྱུར། །ཞེས་གསུངས་སོ། །གསུམ་པ་ནི།
སྲོག་དང་སོགས༡། གལ་ཏེ་སྲོག་ལ་སོགས་པ་རྟག་པའི་ཕྱིར་བགས་ཀྱིས་བྱའོ་སྙམ་
ན། ཚེའམ་སྲོག་དང་ནད་མེད་པ་ནི་རྟག་ཏུ་དགྲ་སྡང་བ་དུ་མས་བསྐོར་ཞིང་འཇོམས་
བྱེད་མང་བས་རང་དང་། རྒྱལ་སྲིད་དག་མི་རྟག་པ་ཁོ་ན་ཡིན་པས་ཅིར་འགྱུར་ནམ་
འགྱུར་མ་ངེས་པ་ཉིད་དུ་ཤེས་པར་བྱས་ནས་རྟག་ཏུ་དགོངས་ཏེ། འཆི་བ་རྗེས་སུ་
དྲན་པ་ཡང་ཡང་བསྒོམ་ན་འདུས་བྱས་ལ་བརྟན་པ་མེད་པར་ཤེས་པ་དང༌། དེ་ནས་
སྐྱོ་བའི་འབྲས་བུ་ལེ་ལོ་སོགས་དང་བྲལ་བས་ཡང་དག་པའི་བརྩོན་འགྲུས་དང་ལྡན་
པར་མཛད་ནས། ཆོས་དང་འཇིག་རྟེན་གཉིས་ལས་དམ་པའི་ཆོས་ཁོ་ན་ལ་མཐའ་
གཅིག་ཏུ་ནན་ཏན་ལྷུར་ལེན་པར་མཛོད་ཅིག མཚན་མོ་བཟང་པོའི་མདོ་ལས། སང་
ཙམ་འཆི་བ་སུས་ཤེས་པ། །དེ་རིང་ཉིད་ནས་བརྟུལ་ཏེ་བྱ། །འཆི་བདག་སྡེ་ཆེན་དེ་
དང་ནི། །ཁྱོད་ཉིད་བཤེས་པ་མ་ཡིན་ནོ། ། ག ༡ །
ཞེས་དང་། འབྲས་བུ་སྨིན་པའི་ཤིང་ཏོག་བཞིན། །ལུས་ཅན་རྣམས་ནི་འཆི་བར་
འགྱུར། ། ཞེས་གསུངས་སོ། །གཉིས་པ་ངན་འགྲོའི་རྒྱུ་སྤོང་བ་ལ་གཉིས། མདོར་
བསྟན་པ་རྒྱས་པར་བཤད་པའོ། །དང་པོ་ནི། གདོན་མི་སོགས༡། གདོན་མི་ཟ་བར་
ཏེ་ཐེ་ཚོམ་མེད་པར་ཚེ་ཟད་ནས་འཆི་བར་འགྱུར་ཞིང་། ཤི་ནས་ཅང་མེད་དུ་མི་འགྲོ་
བས་སྲོག་གཅོད་སོགས་སྡིག་པ་མི་དགེ་བས་བདེ་འགྲོ་རྫོགས་བྱེད་དང་ངན་འགྲོར་
• 200

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
འཕེན་བྱེད་དང་རྫོགས་བྱེད་གཉིས་ཀྱི་སྒོ་ནས་སྡུག་བསྔལ་བ་མྱོང་དགོས་པར་མཁྱེན་
པས་གཟིགས་ཏེ། འདོད་ཡོན་ལ་ལོག་པར་སྤྱད་པས་འཕྲལ་དུ་བདེ་བ་ལྟར་སྣང་ན་
ཡང་། ཕུགས་སུ་གནོད་པ་ལས་མེད་པས་སྲོག་གཅོད་སོགས་སྡིག་པ་བགྱི་བར་ནི་
ཤིན་ཏུ་མི་རིགས་སོ། །འཆི་བ་དྲན་ན་སྡིག་མི་བྱེད་དེ། དྲན་པ་ཉེར་བཞག་ལས། གང་
འདི་འཆི་བ་འབྱུང་བ་ནི། །དྲན་པའི་མཆོག་ཏུ་རབ་ཏུ་བསྔགས། །འཆི་བདག་འཇིགས་
པ་དྲན་པ་ནི། །སྐྱོན་ལ་ཇི་ལྟར་ཡིད་རྒྱུག་འགྱུར། །ཞེས་གསུངས། སྡིག་པ་བྱེད་པའི་
གང་ཟག་གི་སྐྱོན་ནི། དེ་ལས། གང་ཞིག་སྡིག་ལ་ཉེར་བསྟེན་པ། ། དེ་ནི་ཤིན་ཏུ་བཀྲ་
མི་ཤིས། །ཐོག་མ་བར་དང་མཐར་ངན་པ། །དམ་པས་དེ་ནི་རྣམ་པར་སྨད། །ཅེས་
གསུངས་སོ། །བྱ་བ་འགའ་ཞིག་བྱས་པས་ལ་ལར་ཚེ་འདིར་སྡིག་པའི་འབྲས་བུའི་
འཇིགས་པ་མེད་པར་མཐོང་ཞིང་། ཕྱི་མའི་དུས་འགའ་ལ་སྡིག་པའི་འབྲས་བུའི་
འཇིགས་པ་ཆེན་པོ་མཐོང་བར་འགྱུར་བ་ཡིན་ན། གལ་ཏེ་འཇིགས་པ་མ་མཐོང་བ་
གཅིག་ལ་ཁྱོད་ཡིད་རྟོན་ན། འཇིགས་པ་མཐོང་བ་གཅིག་ལ་རྒྱལ་པོ་ཁྱོད་ནི་ཅིས་མི་
འཇིགས་འཇིགས་པར་རིགས་ཏེ་རྒྱུ་མཚན་མཚུངས་པའི་ཕྱིར་རོ། །འགྲེལ་བ་ཁ་ཅིག་
ཏུ་འདི་གཉིས་ཚེ་འདིར་མཐོང་མ་མཐོང་ལ་བཤད་དོ། །གཉིས་པ་རྒྱས་པར་བཤད་
པ་ལ་བཞི། ཆང་ལ་ཆགས་པ་དགག རྒྱན་པོ་ལ་ཆགས་པ་དགག བུད་མེད་ལ་
ཆགས་པ་དགག ལིངས་ལ་ཆགས་པ་དགག་པའོ། །དང་པོ་ནི། ཆང་གིས་སོགས།།
མྱོས་བྱེད་ཀྱི་ཆང་འཐུང་བ་དག་གིས་ནི་འཇིག་རྟེན་འདིར་དང་པོ་འཐུང་བའི་དུས་རང་
ནས་གཞན་གྱིས་བརྙས་པར་འགྱུར་ཞིང་། དགོས་པའི་དོན་རྣམས་ཡལ་ཞིང་བརྗེད་
ནས་མེད་པ་དང་ནོར་རྫས་དང་འཚོ་བ་གཞན་ཡང་ཟད་པར་འགྱུར་བ་དང༌། བག་
མེད་དུ་གྱུར་ནས་རྨོངས་པས་བླང་དོར་མི་འབྱེད་པས་བྱ་བ་མ་ཡིན་པ་དུ་མ་བྱེད་དོ། །
ཕྱི་མའི་ཉེས་དམིགས་མ་ཟད་ཚེ་འདིར་ཉེས་པ་དེ་དག་ཡོད་པ་རྒྱུ་མཚན་དེ་བས་ན་
རྒྱལ་པོ་ཁྱོད་རྟག་ཏུ་ཆང་ནི་ཡོངས་སུ་སྤོངས་ཤིག་ཅེས་སོ། །སྤྱིར་ན་ཆང་ནི་ཉེས་པ་
ཀུན་གྱི་གཞི་ཡིན་པས་ཁྱིམ་པས་ཀྱང་རྩྭ་རྩེའི་ཟིལ་བ་ཙམ་ཡང་འཐུང་བ་མ་གནང་
- 201 -

དབུ་མ་རིན་ཆེན་ཕྲེང་བ་རྩ་འགྲེལ། ལོ་
ཞིང་ཤཱཀྱ་ནད་པ་རྣམས་ལ་བཀག་པ་དང་། དྲན་པ་ཉེར་བཞག་སོགས་ལས་ཉེས་
དམིགས་རྒྱས་པར་གསུངས་སོ། །གཉིས་པ་ནི། རྒྱན་པོ་སོགས༡། ཕུང་པའི་རྒྱུ་རྒྱན་
པོ་འགྱེད་པ་ལ་ཉེས་དམིགས་དགུ་ཡོད་དེ། གཞན་གྱིས་ནོར་ལ་བདག་གིས་ཐོབ་ན་
སྙམ་པའི་ཆགས་པ་དང་། རྒྱན་འགྱེད་པའི་དུས་ན་ཐོབ་བམ་མི་ཐོབ་སྙམ་དུ་ཡིད་མི་
བདེ་བས་མི་དགའ་བ་དང་། ཕ་རོལ་པ་ལ་མནར་སེམས་དང་ཕམ་ཉེས་པས་ཞེ་སྡང་
དང་སེམས་ཅན་ཐབས་སུ་གཡོ་བ་དང་སེམས་གྱ་གྱུ་བའི་སྒྱུ་དང་། སེམས་རྒོད་དེ་
བག་མེད་པའི་དབང་པོ་མ་ཞི་བའི་འབྱུང་གནས་དང་། རྫུན་དུ་མ་སྨྲ་དགོས་པ་དང་
ངག་ཀྱལ་བ་སྣ་ཚོགས་འབྱུང་བ་དང་། ཚིག་རྩུབ་པོ་དག་སྨྲ་བའི་རྒྱུ་དགུ་པོ་དེ་ཡོད་
པར་གསུངས་པ་དེ་བས་ན་རྟག་ཏུ་རྒྱན་པོ་བྱེད་པ་དེ་སྤོང་བར་མཛོད་ཅིག རྒྱལ་པོ་
མྱ་ངན་མེད་ལ་བཙོན་ཁང་དགའ་བའི་མིང་ཅན་ཡོད་པར་གསོད་ངེས་ཀྱི་བཙོན་པ་
རྣམས་ཀྱང་རེ་ཞིག་རང་དགར་བག་ཡངས་སྤྱོད་ཆོག་པ་དེ་ལ་ཞེན་ནས་མྱུར་དུ་སྲོག་
ལ་ཐུག་པ་མི་མཐོང་བ་ལྟར། འཁོར་བའི་བདེ་བ་ལྟར་སྣང་ལ་རྣམ་པར་གཡེང་ནས་
མྱུར་དུ་ཤི་ནས་ངན་སོང་གི་སྡུག་བསྔལ་མི་མཐོང་བའི་སེམས་ཅན་རྨོངས་པ་རྣམས་
ཀྱང་དེ་བཞིན་ནོ། །གསུམ་པ་ལ་གསུམ། བུད་མེད་ཀྱི་ལུས་མི་གཙང་བ་སྤྱིར་དགག་
པ། སོ་སོར་དགག་པ། མི་གཙང་བ་བསྒོམ་པའི་འབྲས་བུའོ། །དང་པོ་ནི། བུད་མེད་
སོགས༡། བུད་མེད་ལ་ལྷག་པར་ཞེན་ཅིང་ཆགས་པ་ཕལ་ཆེར་ཏེ་དེའི་རྒྱུ་ནི། བུད་
མེད་ཀྱི་ལུས་མི་གཙང་བཞིན་དུ་ཚུལ་མིན་ཡིད་བྱེད་ཀྱི་རྟོག་པས་དེའི་གཟུགས་ལ་
གཙང་བར་སེམས་པ་ཕྱིན་ཅི་ལོག་ལས་བྱུང་བ་ཡིན་གྱི། དེའི་ངོ་བོ་ནི་མ་ཡིན་ལ་
བུད་མེད་ཀྱི་ལུས་དེ་ལ་ཐ་སྙད་ཀྱི་དོན་དུ་བརྟགས་ན་ཡང་ནི། ཆགས་རུང་བའི་གནས་
གཙང་བའི་ཆ་ཅུང་ཟད་ཀྱང་ཡོད་པ་མ་ཡིན་པས་ཤིན་ཏུ་ཆགས་པར་མི་རིགས་སོ། །
གཉིས་པ་ལ་གསུམ། བུད་མེད་ཀྱི་ཡན་ལག་མཛེས་པ་དགག ཡན་ལག་ཅན་གྱི་ལུས་
མཛེས་པ་དགག བུད་མེད་ལ་ཆགས་པ་བདེ་བའི་རྒྱུ་ཡིན་པ་དགག་པའོ། །དང་པོ་
ལ་བཞི། མི་གཙང་བའི་རང་བཞིན་འབའ་ཞིག་ཡིན་པས་ཆགས་མི་རིགས་པ་དང་།
- 202

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དེའི་དཔེ་དང་བུད་མེད་ལ་ཆགས་ན་ཆགས་བྲལ་གྱི་གནས་མེད་པར་འགྱུར་བ་དང་།
མི་གཙང་བ་བླུན་པོ་དགའ་བའི་རྒྱུར་བརྟག་པའོ། །དང་པོ་ནི། ཁ་ནི་སོགས༢། བུད་
མེད་ཀྱི་ཁ་ནི་ཁ་ཆུ་རུལ་བ་སྟེ་མཆིལ་མ་ནུར་པོ་དང་སོ་རྐྱག་སོགས་མི་གཙང་བའི་
གཞིའམ་སྣོད་དངོས་ཡིན་ནོ། ། གནས་ཆ་དེ ་ ན། ང་དང་གང་
སྣ་བུག་གཉིས་ནི་མི་གཙང་བའི་བྱེ་བྲག་བད་ཀན་མ་སྨིན་པའི་རྣག་དང་སྣབས་དང་
སྣ་ཆུའི་སྣོད་ཆབ་ཁང་དང་འདྲ་བ་ཡིན་ལ། མིག་གཉིས་ནི་མིག་རྡུལ་སྟེ་མིག་གི་དྲི་
མ་དང་མཆི་མ་འཛག་པའི་སྣོད་ཡིན་ནོ། ། ན་པ་སྣ་ཚོགས་ཀྱིས་གང་བའི་ལྟོ་བའི་
ཁོང་ནི་བཤང་གཅི་འབའ་ཞིག་གིས་གང་བ་དང་། སྙིང་ག་ན་ཡོད་པའི་གློ་བ་དང་
མཆིན་པ་སོགས་ནང་ཁྲོལ་མང་པོའི་སྣོད་ཡིན་པ་ལ། བློ་འཁྲུལ་བར་གོལ་ཏེ་རྨོངས་
པས་བུད་མེད་ཀྱི་ལུས་དེ་འདྲར་མངོན་སུམ་དུ་གྱུར་པ་མ་མཐོང་བ་ཕྱིན་ཅི་ལོག་པས།
དེའི་ལུས་ལ་བྱ་ཁྱི་ལྟར་ཅིའི་ཕྱིར་ཆགས་པར་བྱེད་དེ་འཁྲུལ་བ་ཁོ་ནར་ཟད་དོ། །གཉིས་
པ་ནི། མ་ཤེས་སོགས ། དཔེར་ན་བརྟག་དཔྱད་མ་ཤེས་པ་འགའ་ཞིག་གིས་མི་གཙང་
བས་གང་བའི་བུམ་པའི་ཕྱི་རོལ་རིན་པོ་ཆེའི་རྒྱན་གྱིས་སྤྲས་པ་ལ་ཆགས་པ་ལྟར་དུ།
འཇིག་རྟེན་པ་བུད་མེད་ཀྱི་རང་བཞིན་མི་ཤེས་པ་རྨོངས་པ་ཡིས་ཕྱིའི་རྒྱན་དང་ཁ་དོག་
སོགས་ཀྱིས་བུད་མེད་རྣམས་ལ་ཆགས་པའང་དེ་བཞིན་ཁོ་ནར་ཟད་པ་ཡིན་ནོ། །
གསུམ་པ་ནི། ལུས་ཡུལ་སོགས༡། ལུས་ཀྱི་ཡུལ་ནི་ཁ་དང་མཁལ་རྐེད་ལ་སོགས་
པ་ཤིན་ཏུ་དྲི་ང་བ་མི་གཙང་བའི་ཁྲོན་དོང་དང་འདྲ་བ་ལ། ཆགས་པ་དང་བྲལ་བའི་
རྒྱུ་ནི་མཐར་ཐུག་པ་གང་ཡིན་པ་དེ་ལའང་འཇིག་རྟེན་རྨོངས་པ་རྣམས་ཆེས་ཆེར་ཆགས་
ན་ཡུལ་གང་ལ་ཐབས་གང་གིས་འདོད་ཆགས་བྲལ་བར་བཀྲི་སྟེ། ཆགས་པ་དང་
བྲལ་བའི་གནས་མེད་པར་འགྱུར་བས་སོ། །བཞི་བ་ནི། ཇི་ལྟར་སོགས༢། གལ་ཏེ་
དེ་ལྟར་ཡིན་ན་འཇིག་རྟེན་དམན་པ་དག་ཇི་ལྟར་ཆགས་སྙམ་ན། ཇི་ལྟར་ཏེ་དཔེར་
ན་ཡུལ་འདིར་བསགས་པ་ནི་བཤང་བ་དང་གཅི་བའི་གཞི་སྟེ་བཅེར་བའི་ལུད་ཕུང་
ལ༑ ངན་སྐྱུགས་དག་ལ་རྨོངས་པའི་དུད་འགྲོ་ཕག་རྣམས་རབ་ཏུ་ཆགས་ནས་ལོངས་
- 203 -

༈ དབུ་མ་རིན་ཆེན་ཕྲེང་བ་རྩ་འགྲེལ།
སྤྱོད་པ་ལྟར། དེ་བཞིན་དུ་བཤང་བ་དང་གཅི་བའི་གཞིའམ་སྣོད་ལ། འདོད་པ་དང་
ལྡན་པའི་རྨོངས་པ་ཁ་ཅིག་ངན་སྐྱུགས་ལ་ཆགས་པའི་ཕག་དང་འདྲ་བར་ཐ་མལ་པ་
རྣམས་བུད་མེད་ལ་རབ་ཏུ་ཆགས་པའོ། ། དང་
སེམས་ཅན་སྣ་ཚོགས་ཀྱིས་གང་ཞིང་རྟེན་ལ་གྲོང་ཁྱེར་རྗོད་པ་བཞིན། ལུས་འདི་ཉིད་
ཀྱི་ནང་ན་སྲིན་འབུའི་རིགས་བརྒྱད་ཁྲིའི་རྟེན་གྱི་གྲོང་ཁྱེར་མི་གཙང་བ་སྣ་ཚོགས་པ་
འབྱུང་བའི་ཁུང་བུ་ངན་པའམ་བུ་ག་དུ་མ་དོད་པ་གང་ཡིན་པའི་བུད་མེད་དེ་ནི་སྐྱེ་བོ་
ཤིན་ཏུ་བླུན་པོ་ཡིས་དགའ་ཞིང་། ལོངས་སྤྱོད་པའི་དོན་དུ་བལྟ་བར་བྱ་ཞིང་ཉེ་བར་
བརྟགས་ནས་བློ་ཕྱིན་ཅི་ལོག་གིས་བུད་མེད་ལ་ཆགས་པ་ནི་ཡ་མཚན་པའི་གནས་སོ། །
དྲན་ཉེར། སེམས་ཞི་བ་ཡི་ཡིད་ཀྱིས་ནི། །འདོད་པ་མཚོན་དང་དུག་བཞིན་མཐོང་། །
བློ་རབ་མ་ཞི་བྱིས་རྣམས་ཀྱིས། །དགའ་བར་འགྱུར་བ་མཐོང་བ་ཡིན། །ཞེས་གསུངས་
སོ༑ །གཉིས་པ་ཡན་ལག་ཅན་ལ་ཆགས་པ་དགག་པ་ལ་བཞི། བུད་མེད་ཀྱི་ལུས་ལ་
ཆགས་པ་སྤྱིར་དགག་པ། ཁ་དོག་དང་དབྱིབས་ལ་ཆགས་པ་དགག་པ། དེས་ན་དེ་
ལ་ཆགས་པར་མི་རིགས་པ་དང་། བུད་མེད་ལ་བརྟེན་ཅིང་བསྟོད་པའི་གང་ཟག་སྨད་
པའོ༑ །དང་པོ་ནི། ཁྱོད་བདག་སོགས༣། ཁྱོད་བདག་རང་ཉིད་ཀྱི་བུད་མེད་དེའི་
བཤང་གཅི་སོགས་ས་ལ་དོར་བ་རྣམས་སོ་སོར་མི་གཙང་བར་མཐོང་ནས་སྐྱུགས་བྲོ་
བར་བལྟས་ནས་ནི། སླར་མི་གཙང་བ་དེ་དག་ཡོངས་སུ་འདུས་པའི་ལུས་དངོས་རྒྱལ་
བ་ལྟ་བུ་ལ་ཇི་ལྟར་ཏེ་ཅི་འདྲ་བའི་སྒོ་ནས་དེ་ཡིད་དུ་འོང་བ་ཉིད་དུ་འགྱུར་ཏེ་ཤིན་ཏུ་
མི་རིགས་ལ། རྒྱུ་དང་ངོ་བོ་དམན་པ་ནི་མི་གཙང་བ་ཁྲག་དང་ཁུ་བ་གཉིས་ལྷན་ཅིག་
ཏུ་འདྲེས་པ་ཡི། རྒྱུ་ས་བོན་མི་གཙང་བའི་སྙིང་པོས་བསྐྱེད་པ་འབྲས་བུ་མི་གཙང་
བའི་གཟུགས་དངོས་སུ་ཤེས་བཞིན་དུ། ད་དུང་འདི་ལ་གཙང་བའི་འདུ་ཤེས་ཏེ་འདོད་
པ་དང་ལྡན་པ་རྣམས་རྒྱ་གང་གིས་ཆགས་ཏེ་མི་རིགས་ལ། མི་གཙང་བའི་ཕུང་པོ་དེ་
མི་གཙང་བ་ཁྲག་དང་ཆུ་སེར་ཞག་དེའི་རླན་གྱིས་ཡོངས་སུ་བརླན་པའི་རང་བཞིན་
ཅན་ཕྱི་ནས་པགས་པ་སྐམ་པོ་ཙམ་གྱིས་གཡོགས་པ་གང་། དེ་དང་ལྟོ་བ་སྤྲད་ནས་
-20

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཉལ་བ་དེ་ནི་དོན་དུ་བུད་མེད་ཀྱི་ཆུ་སོའི་ཁོང་ནས་སྟེ་རྒྱུ་ལྟོའི་ནང་དུ་ཉལ་བར་ཟད་
དོ༑ ༑དྲན་པ་ཉེར་བཞག་ལས། ལྤགས་རྒྱུས་ཤ་རུས་འདུས་པ་འདི་དག་ནི། ཆུང་མ་
ཡིན་སྙམ་འདུ་ཤེས་བསྐྱེད་ནས་ནི། །བྱིས་པ་རྨོངས་རྣམས་འདོད་ཆགས་སྐྱེད་བྱེད་
ཅིང་། །སྒྱུ་མ་ཇི་བཞིན་བུད་མེད་མི་ཤེས་སོ། ། | ད །
ཞེས་གསུངས་སོ། །གཉིས་པ་ལ་གསུམ། བུད་མེད་ཀྱི་ཁ་དོག་དང་དབྱིབས་ལ་
ཆགས་པ་སྤྱིར་དགག་པ། གཟུགས་མཛེས་པ་ལ་ཆགས་པ་དགག་པ། བུད་མེད་ཀྱི་
ལུས་དང་འདྲ་བ་རང་ལུས་ཀྱང་མི་གཙང་བར་བསམ་པའོ། །དང་པོ་ནི། གཟུགས་
བཟང་སོགས༡། གཞོན་ཞིང་སྡུག་པ་སོགས་ཀྱིས་ཆགས་སོ་སྙམ་ན། བུད་མེད་
གཟུགས་བཟང་བ་དང་ཡང་རུང་གཟུགས་ངན་ནམ་ཡང་རུང་རྒན་ནམ་ཡང་ན་གཞོན་
ཡང་རུང་སྟེ། དོན་དུ་བུད་མེད་ཀྱིས་ལུས་གཟུགས་ཅིའང་རུང་ཀུན་མི་གཙང་བ་ཁོ་ན་
ལས་མ་འདས་པས་ན། ཁྱོད་ཆགས་པ་དེ་ཁྱད་པར་རམ་རྒྱུ་མཚན་གང་ལས་སྐྱེ་ཞེས་
སྨྲ་དགོས་ཀྱང་ཅི་ཡང་སྨྲ་རྒྱུ་མེད་དོ། །དེས་ན་འདོད་པ་ལ་རྨོངས་ནས་ཆགས་པར་མི་
རུང་སྟེ། དྲན་ཉེར། རྟག་ཏུ་འདོད་པས་རྣམ་རྨོངས་པ། །དེ་ནི་དགེ་བའི་ལས་མཐའ་
ཟད། །ཅེས་གསུངས་སོ། །གཉིས་པ་ལ་གཉིས། ཆགས་པ་མི་རིགས་པ་དང་། སྨད་
པར་རིགས་པའོ། །དང་པོ་ནི། གལ་ཏེ་སོགས༣། གལ་ཏེ་མི་གཙང་པའི་གོང་བུ་ཞིག་
རྙིང་པའམ་བར་མའམ་ཁ་དོག་བཟང་ཞིང་ཤིན་ཏུ་གསལ་ཞིང་འོད་འབར་བ་ལ་དབྱིབས་
ལེགས་པའི་ཁྱད་པར་ཅི་ཙམ་ཡོད་ཀྱང་། དེ་ལ་ཤེས་ལྡན་སུ་ཡང་ཆགས་པར་མི་འོས་
ཤིང་ཆགས་པ་མི་འབྱུང་བ་ལྟར་དུ། བུད་མེད་ཀྱི་གཟུགས་ལའང་ཇི་ལྟར་ཡང་དཔེ་
དེ་བཞིན་ཏུ་རྟག་ཏུ་ཤེས་ལྡན་སུ་ཡང་ཆགས་པར་མི་འོས་སོ། །ཁོང་ནས་འདུ་བས་
རུལ་ཞིང་ཡ་ང་བ་ཕྱི་རོལ་དུ་པགས་པ་དང་གོས་ཀྱིས་གཡོགས་ནས་གཙང་བ་ལྟར་
སྣང་ཡང་། དོན་ལ་དུར་ཁྲོད་དུ་བོར་བའི་རོ་མྱགས་པ་དང་འདྲ་བ་འདི་ཡི་རང་བཞིན་
ནི་མི་གཙང་བ་ཤིན་ཏུ་འཇིགས་སུ་རུང་བ་མི་བཟད་པ་དངོས་སུ་སྣང་བཞིན་དུ། ཨེ་
མ་ཇི་ལྟ་བུར་ན་མཐོང་བར་མི་འགྱུར་ཏེ་མཐོང་རིགས་སོ། །གལ་ཏེ་བུད་མེད་ནི་ཕྱིའི་
- 205 -

1:| དབུ་མ་རིན་ཆེན་ཕྲེང་བ་རྩ་འགྲེལ། ལོ་
པགས་པ་བཞིན་དུ་ནང་ཡང་མི་གཙང་བ་མིན་ཏེ། རལ་ག་ནི་བརྡ་རྙིང་རལ་གྲི་དང་
ཡལ་ག་ལ་འཇུག་པས་དེ་བཞིན་དུ་ལོགས་ན་འདུག་གོ་ཞེ་ན། འཁྲུལ་བའི་ཚིག་ཏུ་
ཟད་ཏེ། པགས་པ་ཡང་མི་གཙང་སྟེ་དེ་ལོགས་ན་མེད་པར་མི་གཙང་བའི་རང་བཞིན་
གཅིག་ཏུ་གནས་ཏེ། ཕྱིར་བོར་བའི་མི་གཙང་བའི་ཕུང་པོའི་པགས་པ་ལ་མི་ལྤགས་
སོ་ཞེས་ཀུན་གྱིས་རྩོག་ཏུ་ལྟ་བ་ལྟར། ཇི་ལྟ་བུར་ན་གཙང་བར་འགྱུར་ཏེ་མི་འགྱུར་
བའི་ཕྱིར་རོ། །གཉིས་པ་ནི། མི་གཙང་སོགས༢། དཔེར་ན་མི་གཙང་བས་གང་བའི་
བུམ་པ་ནི་ཕྱི་རོལ་བྱི་དོར་བྱས་པ་དང་རྒྱན་ལ་སོགས་པས་བཀྲ་ཡང་དོན་ལ་སྨད་དེ་
ཡིད་དུ་མི་འོང་བ་ཡིན་པ་ལྟར། དེ་བཞིན་དུ་མི་གཙང་བ་ཡི་རང་བཞིན་ཅན་གྱི་ལུས་
མི་གཙང་བ་སྣ་ཚོགས་ཀྱིས་གང་བ་ཡང་ཅིས་མི་སྨད་དེ་རྒྱུ་མཚན་མཚུངས་པའི་ཕྱིར་
སྨད་པར་རིགས་ཀྱི་ཆགས་མི་རིགས་སོ། །གལ་ཏེ་ཁྱོད་ནི་ཕྱིར་དོར་བའི་མི་གཙང་།
བ་ལ་སྨོད་པ་དང་། ག་བུར་སོགས་དྲི་ཞིམ་པོ་དང་ཕྲེང་བ་དང་བཟའ་བཏུང་ནི་གཙང་
མའང་དེའི་ཁོང་ནས་རུལ་བས་མི་གཙང་བར་བྱེད་པ་གང་ཡིན་པ། དེ་འདྲ་མ་རུང་
བའི་ལུས་འདི་ཅི་ཡི་ཕྱིར་མི་སྨད་དེ་སྨད་པར་འོས་ཀྱི་འཁྲུལ་བའི་བྱ་བ་བསྟོད་པ་དང་
ཁྲུས་དང་གཙང་སྦྲ་བྱི་དོར་སོགས་མི་འོས་ཏེ། རིན་པོ་ཆེའི་ཕུང་པོའི་མདོ་ལས། དཔེར་
ན་བྱིས་པས་སོལ་བ་དཀར་པོར་བྱ་འདོད་ནས་བདར་བས་ཟད་པར་གྱུར་པ་བཞིན།
རྨོངས་པས་ལུས་ལ་ཁྲུས་དང་བྱི་དོར་བྱས་ཀྱང་གཙང་བར་མི་འགྱུར་ཞིང་འཆི་བདག་
གིས་ཟད་མཐར་གཏུག་པར་གསུངས་པས་སོ། །གསུམ་པ་བུད་མེད་ཀྱི་ལུས་བཞིན་
རང་ལུས་ཀྱང་མི་གཙང་བར་བསམ་པ་ནི། ཇི་ལྟར་སོགས༡། ཇི་ལྟར་ན་རང་ངམ་
གཞན་བུད་མེད་སོགས་དེ་དག་གིས་ཕྱིར་དོར་བའི་མི་གཙང་བ་ལ་ཡིད་མི་དགའ་ཞིང་
སྨད་པར་བྱ་བ་ཡིན་པ་ལྟར། དེ་བཞིན་དུ་གང་ལས་བྱུང་བའི་རང་དང་གཞན་དག་
གི་ལུས་མི་གཙང་བ་སྣ་ཚོགས་ཀྱི་འཕྲུལ་འཁོར། གཟུགས་གོག་འདི་ཡང་ནི་ཅེས་མི་
སྨད་དེ་ཁྱད་པར་ཅུང་ཟད་ཀྱང་མེད་པས་གཅེས་སྤྲས་ཀྱི་སྒོ་ནས་ཆགས་པར་མི་རིགས་
སོ༑ ༑དཔལ་བྱིན་གྱིས་ཞུས་པ་ལས། འདི་ལྟར་མི་གཙང་ཕུང་པོའི་ལུས་འདི་ལ། །
- 206 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གཟུགས་སྔོན་ང་རྒྱལ་ཅན་གང་གུས་བྱེད་པ། ། བྱིས་པའི་བློ་ཅན་དེ་ནི་སྔོན་བཞིན་དུ། །
མི་ཤེས་ངན་སྐྱུགས་བུམ་པ་ཐོགས་ནས་འགྲོ། །ཞེས་གསུངས་སོ། །གསུམ་པ་དེས་
ན་ཆགས་མི་རིགས་པ་ནི། ཇི་ལྟར་སོགས༢། ཇི་ལྟར་བུད་མེད་ཀྱི་གཟུགས་ནི་ངོ་བོ་
ཉིད་ནས་མི་གཙང་ལ། ཁྱོད་རང་ཉིད་ཀྱི་ལུས་ཀྱང་དེ་དང་འདྲ་བའི་མི་གཙང་བ་དེ་
བས་ན་ཕྱི་དང་ནང་གི་ཉིད་ལ་སྟེ། གཞན་དང་རང་གི་ལུས་ལ་ཡང་འདོད་ཆགས་དང་
བྲལ་བར་བྱ་དགོས་པ་རིགས་པ་མིན་ནམ་སྟེ་ཡིན་ལ། འདོད་ཆགས་དང་བྲལ་བར་
བྱ་རིགས་ཏེ་འདི་ལྟར། དབང་པོའི་སྒོའམ་རྨ་དགུ་དག་ནས་མི་གཙང་བ་སྣ་ཚོགས་
འཛག་པ་ཅན་གྱི་མི་གཙང་བ་རྣམས། བདག་ཉིད་ཀྱིས་ཉིན་རེ་བཞིན་དུ་མངོན་སུམ་
དུ་འཁྲུ་བར་བྱེད་པའམ་འབྱུང་བར་བྱེད་ཀྱང་། ད་དུང་རིང་ལུས་མི་གཙང་བར་ཇི་
བཞིན་ཡིན་པར་མི་རྟོགས་ན། རྒྱལ་པོ་ཁྱོད་ལ་བདག་གིས་བཤད་པས་ཅི་ཞིག་ཡན་
ཏེ་ངལ་བ་ཙམ་དུ་ཟད་པས་མི་གཙང་བར་རྟོགས་རིགས་སོ་ཞེས་གདམས་སོ། །བཞི་
པ་བུད་མེད་བརྟེན་ཅིང་དེ་ལ་བསྟོད་པའི་གང་ཟག་སྨད་པ་ནི། གང་དག་སོགས༢།
མ་བརྟགས་བླ་རྡོལ་དུ་སྨྲ་བ་གང་དག་མི་གཙང་བའི་བུད་མེད་ཀྱི་ལུས་འདི་ལ་ཆགས་
ནས། རྟོག་གེ་སྙན་ངག་མཁན་གྱིས་རྟོག་ཆོས་ཀྱི་སྒོ་ནས་བསྟོད་པའི་སྙན་ངག་ཏེ་
པདྨ་དང་ཨུཏྤལ་སོགས་དང་འདྲ་བའི་ཚིག་སྦྱོར་བྱེད་པ་ནི། ཡ་མཚན་དུ་བརྩི་བས་
ཨེ་མའོ་ངོ་ཚ་མེད་པ་གཟུ་ལུམ་དང་ཨེ་མའོ་བླུན་པོ་མི་ཤེས་པས་ཀུན་ནས་བསླད་་་་
པའོ། ། ཨེ་མའོ་སྨད་པར་བྱ་བ་ལ་བསྟོད་པའི་ཕྱིར་མཁས་པའི་སྐྱེ་བོས་ཁྲེལ་དུ་རུང་
བ་ཁོ་ན་ཡིན་ལ། ཡང་དག་པའི་དོན་དང་ཕྱིན་ཅི་ལོག་པས་དོན་བཟང་པོ་ཇི་བཞིན་
མི་ཤེས་པས་བློ་བསྒྲིབས་པ་ཡི། སེམས་ཅན་འདི་རྣམས་ནི་འཇིག་རྟེན་འདོད་ཁམས་
འདི་ན་མང་པོའམ་ཕལ་ཆེར་ཡང་རྒྱུ་གཞན་གྱིས་ཀྱང་འབྱུང་མོད་ཀྱི། བུད་མེད་ལ་
ཆགས་པའི་འདོད་པའི་དོན་དུ་སྡེ་དཔོན་དང་མཛའ་བཤེས་སོགས་ཕན་ཚུན་རྩོད་པ་
འབྱུང་བ་ནི། དཔེར་ན་མི་གཙང་བའི་དོན་དུ་ཁྱི་རྣམས་འཐོབ་རྒྱལ་གྱིས་རྩོད་པ་བྱེད་
པ་བཞིན་དུ་ཟད་དེ། བདེ་བའི་རྒྱུར་རློམ་ཀྱང་སྡིག་པ་དང་སྡུག་བསྔལ་འབའ་ཞིག་
- 207 -

{ འི་དབུ་མ་རིན་ཆེན་ཕྲེང་བ་རྩ་འགྲེལ། མ ་
ལས་མེད་དོ། །མྱང་འདས་ལས། སྡིག་པའི་ས་གཞི་བུད་མེད་ཡིན། །སྙིང་ནི་གློག་
གི་ངོ་བོ་ཉིད། །སྐྱེས་པ་ཆགས་པའི་སེམས་ཡོད་པ། །འཇིགས་པའི་རྒྱུ་ནི་བུད་མེད་
བྱེད། །ཅེས་དང༌། བུ་མོ་ཟླ་མཆོག་ལུང་བསྟན་པ་ལས། འདོད་པའི་ཁོལ་པོ་རྣམས་
ནི་གཤག་ཅིང་གཏུབ། །མགོ་དང་མིག་དང་རྐང་ལག་བཅད་ཕྱུང་འགྱུར། །འདོད་
ཆགས་ཀྱིས་ནི་སེམས་ཅན་དམྱལ་བར་འགྲོ། །འདོད་ཆགས་ཀྱིས་ནི་ཡི་དྭགས་དུད་
འགྲོར་འགྲོ། །ཞེས་སོགས་གསུངས་སོ། ། :| ང་ལོ་
གསུམ་པ་བུད་མེད་ལ་ཆགས་པ་བདེ་བའི་རྒྱུ་ཡིན་པ་དགག་པ་ནི། གཡན་པ་སོགས །
ཆུ་སེར་སྨུག་པོའི་བྱེ་བྲག་མཛེའམ་ནད་གཡན་པ་ནི་སེན་མོས་ཕྲུག་ན་ཅུང་ཟད་ཕན་
པའི་བདེ་བར་འགྱུར་བ་ལྟར་སྣང་ཡང་། ཕྱུག་པས་འཕྲལ་དུ་བདེ་བ་དེ་བས་གཡན་
པ་ཕྲུག་པའི་དེ་བདེ་བ་མ་ཡིན་པར་ཤེས་ནས་སྨན་སོགས་བསྟེན་པས་ནད་དེ་མེད་
སོང་ན་བདེ་བ་ཡིན་པ་དེ་བཞིན་དུ། འཇིག་རྟེན་པ་ཡུལ་ལྔ་ལ་དོན་གཉེར་གྱི་འདོད་
པ་དང་ལྡན་པ་རྣམས་འདོད་པ་ལ་ལོངས་སྤྱོད་པའི་བདེ་བ་ལྟར་སྣང་ཡང་། དེ་ནི་སྡུག་
བསྔལ་ཕྱིར་བཅོས་ཀྱི་བདེ་བ་ཙམ་ཡིན་པས། འདོད་པ་ཟ་ཕྲུག་གི་ནད་ལྟ་བུ་དེ་གཉེན་
པོ་བསྟེན་པས་མེད་པར་གྱུར་པ་ནི་དེ་བས་ཀྱང་བདེ་བ་ཡིན་པས་འདོད་པ་ལ་འདོད་
ཆགས་དང་བྲལ་བར་བྱའོ། །དྲན་ཉེར། འདོད་པའི་དབང་སོང་དགའ་བ་གང་། །དེ་
ནི་རྟག་ཏུ་སྡུག་བསྔལ་འགྱུར། །ཉོན་མོངས་བཅོམ་པའི་དགའ་བ་གང༌། ། དེ་ནི་རྟག་
ཏུ་བདེ་བ་ཡིན། །ཞེས་གསུངས་སོ། ། | ད།
གསུམ་པ་མི་གཙང་བ་བསྒོམ་པའི་འབྲས་བུ་ནི། གལ་ཏེ་སོགས༡། གལ་ཏེ་དེ་ལྟར་
ཁས་བླངས་ནས་ལུས་མི་གཙང་བའི་རང་བཞིན་བརྟགས་ན་རྒྱལ་པོ་ཁྱོད། ཐོག་མ་
ནས་འདོད་ཆགས་དང་བྲལ་བར་མ་གྲུབ་ཀྱང་འོན་ཀྱང་ལུས་ལ་མི་གཙང་བར་རྟོག་
པའི་ཤེས་རབ་ལ་གོམས་པ་ཅུང་ཟད་སྐྱེས་པས་ཀྱང་། འདོད་ཆགས་ཇེ་ཆུང་ཇེ་ཆུང་
དུ་སོང་ནས་འདོད་ཆགས་མངོན་གྱུར་བསྲབས་པ་ཡིས། བུད་མེད་ལ་ལྷག་པར་ཆགས་
པར་མི་འགྱུར་བས་མཐར་རང་གི་ཆུང་མའང་སྤོང་ནུས་པར་འགྱུར་རོ། །དྲན་ཉེར།
- 208 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
འཇིག་རྟེན་འདི་དང་ཕ་རོལ་དུ། །འཇིགས་བྱེད་ནང་ནས་བུད་མེད་འཇིགས། །བུད་
མེད་རྟག་ཏུ་སྤངས་པ་ནི། །འཇིག་རྟེན་འདི་དང་ཕ་རོལ་བདེ། །ཞེས་གསུངས་སོ། །
བཞི་པ་ལིངས་བྱེད་པ་དགག་པ་ལ་གསུམ། འདི་ཕྱིར་སྡུག་བསྔལ་ཀུན་གྱི་རྒྱུ་ཡིན་
པས་དགག་པ། སྡིག་སྤྱོད་ཀྱི་གྲོགས་ངན་བསྟེན་པའི་ཉེས་དམིགས། གྲོགས་བཟང་
དང་འཕྲད་པའི་དགའ་བ་སྐྱེ་བའོ། །དང་པོ་ནི། ཚེ་ཐུང་སོགས༡། རང་ཉིད་ཚེ་རབས་
གཞན་དུ་སྲོག་གཅོད་ཀྱི་རྒྱུ་མཐུན་དང་རྣམ་སྨིན་གྱི་འབྲས་བུ་ནི་གཞན་ལ་གནོད་པ་
བྱས་པ་དེ་བཞིན་དུ། ཚེ་ཐུང་བ་དང་ཇི་ལྟར་འཇིགས་པར་བྱས་པ་དེ་བཞིན་དུ་འཇིགས་
ཤིང་སྐྲག་པ་དང་། ཇི་ལྟར་སྡུག་བསྔལ་བར་བྱས་པ་དེ་བཞིན་དུ་ནད་མང་བ་དང་
ལོངས་སྤྱོད་དབུལ་བ་ལ་སོགས་པའི་སྡུག་བསྔལ་བ་དང༌། རྣམ་སྨིན་ཤིན་ཏུ་ཡུན་རིང་
པོར་མནར་བའི་དམྱལ་བའི་རྒྱུ་ནི་མི་བཟད་པ་གང་ཡིན་ན། རི་དྭགས་ལ་ལིངས་
འདེབས་པ་ནི་རྔོན་ཏེ་བཤོལ་བ་དང་སྒྲོག་པ་དང་གསོད་པ་ལའང་འཇུག་པ་སོགས་
ཡིན་པ་དེ་ལྟ་བས་ན། དེ་ནི་སྡིག་པའི་གཙོ་བོ་ཡིན་པས་མཚོན་པ་སྟེ་རྟག་ཏུ་སྲོག་
གཅོད་སོགས་སྡིག་པ་ཐམས་ཅད་སྤོང་བྱེད་ཀྱི་གཉེན་པོ་མི་ཕྱེད་ཅིང་བརྟན་པོར་མཛོད་
ཅིག བདེན་པ་པོའི་ལེའུ་ལས། རྒྱལ་པོ་ཁྱོད་ནི་སྲོག་གཅོད་མ་མཛད་ཅིག །སྐྱེ་བོ་
ཀུན་ལ་སྲོག་ནི་ཤིན་ཏུ་ཕངས། །དེ་བས་ཡུན་རིང་ཚེ་བསྲིང་སུ་འདོད་པས། །ཡིད་
ཀྱིས་སུ་ལའང་སྲོག་གཅོད་མི་བསམ་མོ། །ཞེས་གསུངས་སོ། །གཉིས་པ་ནི། ཡན་
ལག་སོགས༡། སྡིག་པ་བྱེད་པའི་གྲོགས་ངན་ནི་འདི་ལྟར། སྲོག་ཆགས་བསད་པའི་
ཁྲག་གིས་ཡན་ལག་ཐམས་ཅད་མི་གཙང་བས་བསྐུས་ཏེ་གཤེར་ཞིང་དམར་བའི་་་་
འཇིགས་སུ་རུང་བ་ནི། དཔེར་ན་སྲིན་པོ་ཤ་ཁྲག་ལ་རྔམ་པའམ་སྤྲུལ་གདུག་པའི་ཁ་
ནས་དུག་ཆུ་འཛག་པས་གཞན་ལ་གནོད་འཚེ་ཁོ་ན་བྱེད་པ་ལྟར། སྡིག་པ་ལ་གཞོལ་
བའི་བྱིས་གྲོགས་ངན་པ་གང་ལ་བསྟེན་ནས་ལུས་ཅན་རྣམས། སྐྲག་པར་འགྱུར་ཞིང་
སྡུག་བསྔལ་བ་དེ་རེ་ཤིན་ཏུ་ངན་པ་ཡིན་པས་རྣམ་པ་ཀུན་ཏུ་སྤང་བར་བྱའོ། །འདུལ་
བ་ལས། སྡིག་ཅན་གྲོགས་ལ་བསྟེན་པ་ཡི། །མིས་ནི་བཟང་པོ་མཐོང་མི་འགྱུར། །
- 209 -

དབུ་མ་རིན་ཆེན་ཕྲེང་བ་རྩ་འགྲེལ།
ཞེས་སོགས་དང༌། ཏིང་འཛིན་རྒྱལ་པོ་ལས། རྟག་ཏུ་རྒྱལ་བའི་བསྟན་པ་རྗེས་སུ་
ལྟོས། །སྡིག་པའི་གྲོགས་པོ་ནམ་ཡང་མ་བསྟེན་པར། །གྲོགས་པོ་གང་དག་རྒྱ་ཆེར་
བསྟེན་པར་གྱིས། །ཞེས་གྲོགས་ངན་སྤངས་ནས་ཆོས་ལྡན་གྱི་གྲོགས་བསྟེན་པར་
གདམས་སོ།
གསུམ་པ་ནི། ཆར་སྤྲིན་སོགས། དཔེར་ན་སོས་ཀའི་དུས་ཆར་སྤྲིན་ཆེན་པོ་ལངས་
པ་ན། གཙོ་བོ་འདི་ཙམ་གྱིས་འཚོ་བའི་ཞིང་ལས་པ་རྣམས་ནི་དགའ་ཞིང་སྤྲོ་བ་ཇི་ལྟ་
བར། རྒྱལ་པོ་ལ་སོགས་པ་ཆོས་དང་ལྡན་པ་གང་ལ་བསྟེན་ནས་འཚོ་བའི་ལུས་ཅན་
རྣམས་དགའ་བར་འགྱུར་བ་དེ་རེ་མཛེས་ཤིང་བཟང་སྟེ། སྤྱོད་པ་བཟང་པོ་ཆོས་ཀྱི་
སྤྱོད་པ་ཡིན་ཞིང་ཐམས་ཅད་ཆོས་སྤྱོད་ཅན་དུ་འགྱུར་བས་རྣམ་པ་ཐམས་ཅད་དུ་བསྟེན་
པར་བྱའོ། །གསུམ་པ་ཆོས་མིན་སྤངས་ནས་ཆོས་སྒྲུབ་པས་དོན་བསྡུ་བ་ནི། དེ་བས་
སོགས་རྐང་པ༢། སྔར་གོང་དུ་བཤད་པ་དེ་བས་ན་རང་གཞན་ལ་འདི་ཕྱིར་གནོད་
པའི་ཆོས་མིན་པ་རྣམས་སྤང་བར་བྱས་ཏེ། བག་མེད་པས་ནི་བྱ་བ་བཟང་པོ་དང་
བཟང་པོ་མ་ཡིན་པ་གང་ཡང་རྣམ་པར་དབྱེ་བསལ་མི་ནུས་པས་དུས་རྟག་ཏུ་བག་ཡོད་
པའམ། གཡེལ་བ་མེད་པར་སྐད་ཅིག་ཀྱང་ཆོས་མེད་དུ་མི་བྱ་ཞིང་རང་གཞན་ལ་ཕན་
པ་དམ་པའི་ཆོས་ཁོ་ན་ལ་བསྟེན་པར་མཛོད་ཅིག་ཅེས་བླང་དོར་གྱི་གནས་མདོར་་་
བསྡུས་ནས་བསྟན་པའོ། །སྲེད་པའི་ཚོམས་ལས། ཟག་པ་ཟད་པ་མ་ཐོབ་ཀྱང་། །དུས་
འདིར་བག་མེད་མི་བྱ་སྟེ། །རི་དྭགས་མ་ཡིས་སེང་གེ་ལྟར། ། བག་མེད་པ་དག་གསད་
པར་འགྱུར། །ཞེས་དང་། བྱམས་པ་འཇུག་པའི་མདོར། བག་ཡོད་པས་ནི་བྱང་ཆུབ་
བརྙེས། །སངས་རྒྱས་ཆོས་རྣམས་ཐམས་ཅད་ཀྱི། །རྩ་བའི་སྒོ་དང་ཚུལ་གྱི་ལམ། །
བག་ཡོད་པ་དང་བརྩོན་འགྲུས་ཡིན། །ཞེས་སོ། ། | : /yཔ་
གསུམ་པ་ངེས་ལེགས་ཀྱི་རྒྱུ་འབྲས་བཤད་པ་ལ་བཞི། བླ་ན་མེད་པའི་བྱང་ཆུབ་ཀྱི་
རྒྱུའི་གཙོ་བོ་གསུམ་དུ་བསྡུས་ནས་དེ་ལ་བསླབ་པ་དང༌། སངས་རྒྱས་ཀྱི་མཚན་སོ་
གཉིས་འགྲུབ་པའི་རྒྱུ་ལ་བསླབ་པ་དང་། དཔེ་བྱད་རྒྱུ་འབྲས་རྒྱས་པར་མ་སྨོས་པའི་
-210

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
རྒྱུ་མཚན་དང་། སངས་རྒྱས་དང་འཁོར་ལོས་སྒྱུར་བའི་མཚན་དཔེའི་ཁྱད་པར་རོ། །
དང་པོ་ནི། བདག་ཉིད་སོགས་རྐང་པ་ཕྱེད༢། རྒྱལ་པོ་བདག་ཉིད་རང་དང་ནི་གཞན་
འཇིག་རྟེན་འཁོར་བར་གནས་པའི་སེམས་ཅན་འདི་རྣམས་ཀྱིས། ཆོས་ཀྱི་རྒྱལ་པོ་
བླ་ན་མེད་པའི་བྱང་ཆུབ་ཆེན་པོ་ཐོབ་པར་འདོད་ན། ཐོག་མར་ཤིང་སྡོང་པོའི་རྩ་བ་
ལྟར་བླ་མེད་བྱང་ཆུབ་དེ་ཡི་རྩ་བའམ་རྒྱུ་ནི་ཐེག་པ་ཆེན་པོའི་སེམས་བསྐྱེད་དེ། དེ་ལ་
ཡང་རྒྱུ་བཞི་སྟེ་བྱང་སེམས་རིགས་ཅན་གྱིས་སེམས་མ་བསྐྱེད་པ་ན་དེ་བཞིན་གཤེགས་
པའམ་དེའི་ཉན་ཐོས་ཀྱིས་བསྐུལ་བ་དང་རྫོགས་བྱང་དང་བྱང་སེམས་ཀྱི་ཕན་ཡོན་
བསྔགས་པ་བརྗོད་པ་ཐོས་པ་དང་སེམས་ཅན་སྐྱབས་མེད་པ་སོགས་མཐོང་ནས་སྙིང་
རྗེ་སྐྱེ་བ་དང་དེ་བཞིན་གཤེགས་པའི་སྐུ་གཟུགས་མཐོང་ནས་དགའ་བ་བསྐྱེད་དེ་་་་
སེམས་བསྐྱེད་པ་སྟེ་བཞི་ཡིན་པར་ཆོས་བཅུ་པའི་མདོ་ལས་གསུངས་པ་དེ་བཞིན་་་་་
བདག་རྐྱེན་དགེ་བའི་བཤེས་གཉེན་སོགས་དང་ཚོགས་བསགས་པའི་སྟོབས་སོགས་
ཀྱིས་བསྒྲུབས་པའི་ཀུན་རྫོབ་བྱང་ཆུབ་ཀྱི་སེམས་སྨོན་འཇུག་གཉིས་ཡིན་ལ། དེ་ཡང་
འགལ་རྐྱེན་གྱིས་མི་གཡོ་བ་རི་དབང་རྒྱལ་པོ་ལྟར་བརྟན་པ་དང༌། དེའི་རྒྱུའི་གཙོ་བོ་
ཕྱོགས་མཐའ་ཡས་པར་གཏུག་པའི་སེམས་ཅན་ལ་དམིགས་ནས་སྡུག་བསྔལ་དང་
བྲལ་འདོད་ཀྱི་སྙིང་རྗེ་དང་། མཐའ་གཉིས་ལ་མི་བརྟེན་པར་མཐའ་བྲལ་རྟོགས་པའི་
ཡེ་ཤེས་ལགས་པས་རྒྱུའི་གཙོ་བོ་གསུམ་ལ་མོས་པ་ཡིད་བྱེད་ནས་བཟུང་སྟེ་བསླབ་
པར་བྱའོ། །བྱང་ཆུབ་སེམས་འགྲེལ་ལས། བྱང་ཆུབ་སེམས་ནི་མ་བསྐྱེད་པར། །
སངས་རྒྱས་ནམ་ཡང་མི་འཐོབ་སྟེ། །སྲིད་ན་བདག་གཞན་དོན་སྒྲུབ་པའི། །ཐབས་
གཞན་ཡོད་པ་མ་ཡིན་ནོ། །ཞེས་གསུངས་སོ། ། རྒྱུད་ |: :
འདི་ཉིད་ཀུན་རྫོབ་དང་དོན་དམ་པའི་བྱང་ཆུབ་ཀྱི་སེམས་གཉིས་སམ་སྟོང་ཉིད་སྙིང་
རྗེའི་སྙིང་པོ་ཅན་དང་དོན་གཅིག་པས། ཇི་སྐད་དུ། ཐེག་ཆེན་ཆོས་སྒོར་འཇུག་འདོད་
པས། །མུན་སེལ་གདུང་བ་ཞི་བྱེད་པ། །ཉི་ཟླ་ལྟ་བུའི་བྱང་ཆུབ་སེམས། །བསྐལ་བར་
འབད་པས་སྐྱེ་ཡང་རུང་། །ཞེས་སློབ་དཔོན་འདིའི་གསུང་གཞན་ལས་ཀྱང་འབྱུང་ངོ་། །
- 2ll

1 དབུ་མ་རིན་ཆེན་ཕྲེང་བ་རྩ་འགྲེལ། ཚོམ་
རྒྱས་པར་ཐེག་ཆེན་གྱི་མདོ་དགོངས་འགྲེལ་དང་ཕལ་ཆེན་བརྒྱད་སྟོང་སོགས་དང་
དབུ་མ་འཇུག་པ་ལས་ཤེས་པར་བྱ་ཞིང་། བློ་གྲོས་རྒྱ་མཚོས་ཞུས་པ་ལས། སངས་
རྒྱས་འཐོབ་པར་བྱེད་པའི་ཆོས་ནི་གཅིག་སྟེ། འདི་ལྟ་སྟེ། བདག་གི་བདེ་བ་ལ་མ་
ཆགས་པའི་སྙིང་རྗེ་ཆེན་པོའོ། །ཞེས་པ་འདི་ཉིད་སྔོན་དུ་འགྲོ་བ་ཡིན་ལ། འཕགས་
པ་ཀླུ་སྒྲུབ་ཉིད་ཀྱིས་འགྲོ་བ་ཡོངས་ལ་དམིགས་པའི་སྙིང་རྗེ་ཆེན་པོས་བསྟན་བཅོས་
མཛད་པ་ལས། མཐར་ཐུག་ཐེག་པ་གཅིག་པུ་བླ་མེད་བྱང་ཆུབ་ཀྱི་རྒྱུ་གསུམ་གསུངས་
པ་རང་ཉིད་ཀྱིས་ཚོགས་སྦྱོར་གྱི་སྐབས་སུ་ཐུགས་སུ་ཆུད་པར་མཛད་ནས་མཐར་ས་
དང་པོ་ཐོབ་ཚེ་སྟོང་ཉིད་མངོན་སུམ་དུ་རྟོགས་ནས་འཕགས་ལམ་བསྒྲོད་པར་གསུངས་
སོ། །གཉིས་པ་ལ་གསུམ། ཉན་པར་བསྐུལ་བ་དང་། བཤད་པ་དངོས་དང་། མཇུག་
བསྡུས་ཏེ་འཛིན་པར་གདམས་པའོ། །དང་པོ་ནི། རྒྱལ་པོ་སོགས༡། གོང་དུ་བཤད།
པའི་རྒྱུ་གསུམ་པོ་རྒྱུད་ལ་སྐྱེ་བ་དང་འཕེལ་བར་བྱ་བའི་ཕྱིར། ཚོགས་བསགས་ཁྱད་
པར་ཅན་འདི་ལྟ་བུ་ལ་བརྟེན་ནས་ཚོགས་ཀྱི་ལམ་ལ་ཡང་འཇུག་དགོས་པས། རྒྱལ་
པོ་ཆེན་པོ་ཞེས་བོས་ནས་སྐྱེས་བུ་ཆེན་པོ་སངས་རྒྱས་ཉིད་ཀྱི་ཡོན་ཏན་མཚོན་པར་
བྱེད་པའི་མཚན་ནམ་རྟགས་ནི་སུམ་ཅུ་རྩ་གཉིས་ཀྱིས་ཇི་ལྟར་ཁྱོད་ཀྱི་སྐུ་ཡང་བརྒྱན་
པར་གྱུར་པའི་མཚན་གྱི་རྒྱུ་དང་འབྲས་བུ་མཚན་དང་རྒྱུ་འབྲས་ཀྱི་འབྲེལ་བ་དེ་ལྟ་བུ་
དག་གིས་བཤད་དེ་གསན་པར་མཛོད་ཅིག་ཅེས་སོ། །གཉིས་པ་ནི། མཆོད་རྟེན་མཆོད་
སོགས་ཚིགས་བཅད་བཅུ་དགུ་དང་རྐང་པ༢། སྐུ་གདུང་གི་སྙིང་པོ་ཅན་དང་སངས་
རྒྱས་ཀྱི་བྱིན་གྱིས་བརླབས་པའི་རྟེན་དང་། ཇི་སྐད་དུ། དཀར་པོའི་ཆོས་རྣམས་བསག་
ཕྱིར་དང་། །སྡིག་པའི་ལས་རྣམས་སྤང་བའི་ཕྱིར། །སངས་རྒྱས་བཅོམ་ལྡན་འདས་
ཉིད་ལ། །མཆོད་རྟེན་ཞེས་ཀྱང་མངོན་པར་བརྗོད། །ཅེས་པ་ལྟར་སངས་རྒྱས་ལའང་
མཆོད་རྟེན་གྱི་སྒྲ་འཇུག་པས་མཆོད་རྟེན་དང་། མཆོད་བྱ་འགོག་པ་ལ་སྙོམ་པར་
ཞུགས་པ་སོགས་ཀྱི་འཕགས་པའི་དགེ་འདུན་དང་། མཛོད་ལས། འཕགས་པ་མིན་
ཡང་ཕ་མ་དང་། །ནད་པ་དང་ནི་ཆོས་སྨྲ་དང་། །བྱང་ཆུབ་སེམས་དཔའ་ངེས་གནས་
-22

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
དང༌། ། སྐྱེ་མཐའི་བྱང་ཆུབ་སེམས་དཔའ་ལ། །ཡོན་ནི་གཞལ་དུ་མེད་པ་ཡིན། ། ཞེས་
པའི་ཕ་མ་དང་མཁན་པོ་དང་སློབ་དཔོན་དང་ནད་པ་སོགས་དང་། རང་ལས་རྒན་
རབས་དག་ནི་ལེགས་པར་གུས་པས་ཀུན་ནས་ཡོངས་སུ་བསྙེན་བཀུར་བྱས་པས།
གཞན་ཟིལ་གྱིས་གནོན་པའི་གཟི་བརྗིད་ཀྱི་དཔལ་དང་ལྡན་པའི་ཕྱག་ཞབས་ཀྱི་མཐིལ་
རྣམས་རྩིབས་སྟོང་ལྟེ་བ་མུ་ཁྱུད་རྫོགས་པའི་འཁོར་ལོ་ཡི་རྟགས་ཀྱིས་མཚན་པའི་
འཁོར་ལོས་སྒྱུར་བའི་རྒྱལ་པོའི་དཔལ་མྱོང་བར་འགྱུར་རོ། །འཁོར་ལོས་གླིང་བཞི་
ན་གནས་པའི་སྐྱེ་བོའི་ཚོགས་དགེ་བ་ལ་སྒྱུར་ཞིང་འཇུག་པར་བྱེད་པ་ན་དེ་སྐད་ཅེས་
བྱའོ། །རྒྱལ་པོ་ཁྱོད་ཀྱིས་དམ་པའི་ཆོས་ལ་རྟག་པར་ནི་ཇི་ལྟར་ཁས་བླངས་པའི་ཡི་
དམ་ཡང་དག་པར་བླངས་པ་མི་ཉམས་པ་ངེས་པ་བརྟན་པོར་མཛོད་ཅིག རྒྱུ་དེས་ནི་
ཤིན་ཏུ་ཞབས་གཉིས་ཀྱི་མཐིལ་ས་ལ་མཉམ་པར་འབབ་པར་གནས་པའི་བྱང་ཆུབ་
སེམས་དཔར་འགྱུར་བ་ལགས་པས་དེ་ལ་བསླབ་པར་བྱའོ། ། སྐྱེ་བོ་ཀུན་ལ་སྦྱིན་པ་
དང་སྙན་པའི་ཚིག་དང་ནི། ཕན་པ་དང་དོན་གཅིག་སྤྱོད་པའི་བསྡུ་བ་བཞི་པོ་ཡིས།
དཔལ་དང་ལྡན་པ་ཁྱོད་ཀྱི་ཕྱག་སོར་རྣམས་ཀྱི་བར་སེང་མེད་པ་བྱ་ངང་པའི་རྒྱལ་པོ་
ལྟར་དྲ་བ་ཡིས་འབྲེལ་བའི་ཕྱག་རིས་མདངས་ཡོད་པ་ཅན་དུ་འགྱུར་བ་དང་། གཞན་
ལ་རོ་ནུས་ལྡན་པའི་བཟའ་བ་དང་ནི་བཏུང་བའི་མཆོག་རབ་ཏུ་མང་པོ་གུས་པས་བྱིན་
པ་ཡིས་ནི། དཔལ་དང་ལྡན་པ་ཕྱག་དང་ཞབས་མཉེན་ཞིང་འཇམ་ལ་གཞོན་ཤ་ཆེ་
བ་དང་། སྐུ་ཆེ་ཞིང་ཕྱག་དང་ཞབས་ཀྱི་རྒྱབ་བཞི་དང་ཕྲག་པའི་ཕྱོགས་ཐལ་གོང་
གཉིས་དང་། ལྟག་པའི་ཕྱོགས་གཅིག་དང་བཅས་དེ་རྣམས་ཤས་མ་གང་བ་མེད་པར་
མཐོ་བའི་ཕྱིར། སྐུའི་ཆ་བདུན་པོ་དག་ནི་མཐོ་ཞིང་རྒྱས་པར་འགྱུར་བ་དང་། སྙིང་
རྗེས་གཞན་ལ་རང་གིས་འཚེ་བ་མེད་ཅིང་གཞན་གྱིས་གསོད་པར་འདོད་པ་རྣམས་
ཐར་བར་བྱས་པས། བལྟ་ན་སྡུག་པའི་སྐུ་མཛེས་ཤིང་ཡིད་དུ་འོང་བ་དང་ཡ་ཡོ་མེད་
པར་དྲང་ཞིང་ཆེ་བ་དང་། ཇི་སྲིད་འདོད་ཀྱི་བར་དུ་བཞུགས་པས་ཚེ་རིང་བ་དང་སོར་
མོ་རྣམས་བྱིན་གྱིས་གཞོལ་ཞིང་རིང་བ་དང་། ཞབས་ཀྱི་བཞི་ཆ་ཕྱིར་འཕགས་པས་
- 2i3

༢༡ དབུ་མ་རིན་ཆེན་ཕྲེང་བ་རྩ་འགྲེལ།
རྟིང་པ་ཡངས་པ་དག་ཏུ་འགྱུར་བ་དང་། རང་གིས་ཡང་དག་པར་བླངས་པའི་ཚིག་
དོན་རྣམས་ནི། གཞན་ལ་སེར་སྣ་མེད་པར་སྤེལ་བས་དཔལ་ལྡན་མདོག་ནི་ཐ་མལ་
མ་ཡིན་པར་གསལ་བས་བཟང་ཞིང་མཐོང་ན་དགའ་བར་འགྱུར་བ་དང༌། ཞབས་ཀྱི་
ལོང་བུ་ཕྱིར་མ་འབུར་བས་མི་མངོན་པར་འགྱུར་བ་དང༌། བ་སྤུ་རྣམས་རེ་རེ་ནས་
གྱེན་དུ་གཡས་སུ་ཕྱོགས་པས་མཚན་པར་འགྱུར་བ་དང་། ཤེས་བྱའི་གནས་རིག་པ་
དང་བཟོ་ལ་སོགས་པའི་ལས་རྣམས་རང་གིས་སློབ་པའི་དུས་དུ། གུས་པར་ལེན་
ཞིང་མྱུར་དུ་འཛིན་པ་དང་གཞན་ལ་ཡང་དེ་ལྟར་བྱིན་པས་ཁྱོད། རི་དྭགས་ཐམས་
ཅད་ཀྱི་བྱིན་པ་དང་འདྲ་ཡང་འདིར་མཚོན་པ་ཨེ་ན་ཡ་ཡི་བྱིན་པ་དང་འདྲ་བ་བྱིན་
གྱིས་ཕྲ་བའི་མཚན་དང་ལྡན་པ་དང་། དྲན་པ་བཟང་བའི་ཡིད་རྣོ་བ་དང་ཤེས་རབ་
ཆེན་པོར་འགྱུར་བ་དང་། རང་གི་ནོར་བདོག་པ་གཞན་གྱིས་བསླངས་བར་གྱུར་ན་
སློང་མོ་བ་མ་སྤངས་བས། མྱུར་དུ་གཏོང་བའི་ཡི་དམ་བཅས་པའི་བརྟུལ་ཞུགས་ཀྱིས།
ཕྱག་རྒྱས་ཤིང་རིང་བ་དང་སྐུའི་ཟོ་མདོག་བདེ་བ་དང་འཇིག་རྟེན་གྱི་རྣམ་པར་འདྲེན་
པ་ཉིད་དུ་འགྱུར་བ་དང་། གཉེན་བཤེས་ཕན་ཚུན་མི་མཐུན་པར་བྱ་བ་དག་ཡང་དག་
པར་བསྡུམ་པ་སྟེ་ཀུན་ནས་སྤྲད་པར་བྱས་པ་ཡིས། གླང་པོ་ཆེ་དང་རྟ་ཅང་ཤེས་ལྟར་
དཔལ་ལྡན་འདོམས་ཀྱི་སྦ་བར་བྱ་བ་ནི་སྦུབས་སུ་ནུབ་པ་དག་ཏུ་འགྱུར་བ་དང་། ལོངས་
སྤྱོད་མཆོག་ཁང་བཟང་དང་ནི་མལ་གྱི་གདིང་བ་དག་བདེ་ཞིང་བཟང་བ་རབ་ཏུ་བྱིན་
པས་ནི། གསེར་བཟང་པོ་ཡང་ནི་ལེགས་པར་བཙོ་མ་བྱི་དོར་བྱས་པས་དྲི་མ་མེད་པ་
ལྟར། ཤིན་ཏུ་འཇམ་པའི་མདོག་དང་འདྲ་བར་འགྱུར་བ་དང་། རྒྱལ་སྲིད་ལ་སོགས་
པའི་བླ་ན་མེད་པའི་དབང་བྱིན་པ་ནི་ཁྱོད་ཀྱིས་འདི་དག་ལྟོས་ཤིག་ཅེས་དབང་ད་་་་
བསྐུར་ཞིང་། རིགས་པར་བླ་མའི་བཀའ་བཞིན་དུ་རྗེས་སུ་འཇུག་པས་དཔལ་ལྡན་
ཁུང་བུ་རེ་རེ་ནས་གཉིས་ལ་སོགས་པ་མི་སྐྱེ་བར་བ་སྤུ་ཉག་རེ་དང་། ཞལ་གྱི་སྨིན་
མཚམས་ནི་མཛོད་སྤུས་ལེགས་པར་བརྒྱན་པར་འགྱུར་བ་དང༌། ཐོས་པའི་དུས་སུ་
ཚིག་སྙན་ཅིང་བསམ་བའི་དུས་སུ་དགའ་ཞིང་ཡིད་ཚིམ་པར་གྱུར་ཅེས་སྨྲས་ཤིང་བསམ་
-214

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པ་དང་། ། གཞན་གྱིས་ལེགས་པར་སྨྲས་པ་དང་རྗེས་སུ་མཐུན་པར་དགའ་ཞིང་ཡི་
རངས་དང་བསྔགས་པར་བྱས་པས། ཁྱོད་ནི་དཔུང་མགོ་བུམ་པ་ལྟར་ཟླུམ་པ་དང་
སྐུའི་རོ་སྟོད་རྒྱས་ཤིང་འཕེལ་ཁ་ཆེ་བས་སེང་གེ་དང་འདྲ་བར་འགྱུར་བ་དང་། ནད་
པ་རྣམས་ལ་སྨན་སོགས་ཀྱིས་བཀུར་སྟི་རིམ་གྲོ་བྱས་པ་དང་ནད་གཡོག་ལ་སོགས་
བྱས་ཏེ་གསོས་པས་ནི། བྲང་ངམ་ཐལ་གོང་དཔུང་མགོ་ཕན་ཚུན་ཤས་གང་བས་
རྒྱས་པ་དང་། འཁྲལ་འཁྲུལ་མེད་པར་བརྟན་པའི་བདག་ཉིད་རྣལ་དུ་གནས་ཤིང་
བརྟན་པ་དང་། ནད་པ་ལ་སྨན་བྱིན་པ་སོགས་ཀྱིས་ཟས་ངན་པའང་ཞལ་དུ་སོན་པས་
རོ་བྲོ་བ་ཡི་མཆོག་ཏུ་འགྱུར་བ་ནི། སྔོན་བཅོམ་ལྡན་འདས་དང་ཀུན་དགའ་བོ་གཉིས་
ལ་ཚོང་པས་རྟ་ཆས་རུལ་བ་ཕུལ་བ་གསོལ་བའི་ལོ་རྒྱུས་ལྟར་རོ། །ཆོས་དང་མཐུན་
པའི་བྱ་བ་ལ་རང་ཉིད་ཀྱིས་ཐོག་དྲངས་ཤིང་གཙོ་བོ་བྱས་པས། ཁྱོད་ཀྱི་དབུའི་གཙུག་
ཏོར་གནས་ན་ལེགས་པར་གནས་པ་དང་སྐུ་ཚད་ཤིང་ནྱ་གྲོ་དྷ་ལྟ་བུ་འདོམ་དང་ཡན་
མན་དུ་མཉམ་པས་ཆུ་ཞེང་གབ་པ་དག་ཏུ་འགྱུར་བ་དང༌། གཞན་ལ་ཚིག་ནི་གཡོ་
དང་སྒྱུ་མེད་པར་བདེན་ལ་སྙན་ཅིང་འཇམ་པོ་དག་ཡུན་རིང་པོའི་དུས་སུ་བརྗོད་པ་
ཡིས། མི་བདག་སའི་དབང་པོ་ཁྱོད་ཀྱི་ལྗགས་ནི་ཡངས་ཤིང་ཞལ་གྱི་དཀྱིལ་འཁོར་
ཁེབས་པས་རིང་བ་དང༌། གསུང་ཡོན་ཏན་མཐའ་ཡས་པ་དང་ལྡན་པས་ཚངས་པའི་
དབྱངས་སུ་འགྱུར་བ་དང་ལྡན་པ་དང་། ཡང་ན་ཚངས་པ་ནི་མྱ་ངན་ལས་འདས་པ་
སྟེ་དེ་ཐོབ་པ་དང་མཐུན་པའི་སྒྲའོ་ཞེས་ཀྱང་འཆད་དོ། །ཇི་སྐད་བཤད་པའི་ཚིག་བདེན་
པར་སྨྲ་དགོས་པར་མཁྱེན་ནས་རྟག་པར་རྒྱུན་མི་འཆད་པ་རུ་ཡུན་རིང་པོར་བདེན་པའི་
ཚིག་ནི་འབའ་ཞིག་སྨྲས་པ་ཡིས། འགྲམ་པ་སླང་ཆེ་བས་སེང་གེ་ལྟ་བུ་དང་ལྡན་པ་
དང༌། དཔལ་ལྡན་བདུད་ལ་སོགས་པ་གཞན་གྱིས་ཐུབ་པར་དཀའ་བའི་སྟོབས་དང་
ལྡན་པར་འགྱུར་ཞིང་ངག་གི་དབང་པོར་འགྱུར་རོ། ། ཤར་ན། །
སེམས་ཅན་གཞན་ལ་སྒྱུ་མེད་པར་ཁྱད་པར་ཅན་ཏེ་ལྷག་པར་གུས་པ་དང་། ཞེ་ས་དང་
བཀུར་སྟི་དག་གང་ལ་གང་འོས་པ་ཇི་ལྟར་རིགས་པར་རྗེས་སུ་འཇུག་པར་བགྱིས་པས།
- 215 -

དབུ་མ་རིན་ཆེན་ཕྲེང་བ་རྩ་འགྲེལ། ། ན་
ཚེམས་རྣམས་ནི་ཤིན་ཏུ་དག་ཅིང་དུང་ལྟར་དཀར་བ་དང་སྤ་བའམ་མདོག་འོད་དང་
ལྡན་ཞིང་མཐོ་དམན་མེད་པས་མཉམ་པའི་ཚེམས་སུ་འགྱུར་བ་དང་། ཚིག་བདེན་པ་
དང་ཕྲ་མ་དང་འདྲེས་པ་མེད་པ་ཡི་ཚིག་ནི་ཡུན་རིང་པོར་གོམས་པ་ཡིས། དཔལ་ལྡན་
ཚེམས་ནི་བླ་འོག་ཉི་ཤུ་ཉི་ཤུ་ཡོད་པས་བཞི་བཅུ་ངེས་པར་ཚང་བ་དང་། དེ་ཡང་ཕྱི་
ནང་དགྱེ་སྐུར་མེད་པས་མཉམ་པ་དང་བར་སེང་མེད་པས་ཐགས་ཀྱང་བཟང་བར་
འགྱུར་བ་དང༌། རང་ཕྱོགས་ལ་ཆགས་པ་དང་གཞན་ཕྱོགས་ལ་སྡང་བ་དང་བར་མ་
ལ་རྨོངས་པ་མེད་ཅིང་། གཞན་བདེ་བ་དང་ལྡན་པར་འདོད་པའི་བྱམས་པས་སེམས་
ཅན་ལ་སེམས་དང་མིག་གིས་བལྟས་པ་ཡིས། སྤྱན་ནི་འོད་དང་ལྡན་པའི་བཀྲག་ཅན་
དང་ནོར་བུ་མཐོན་མཐིང་འདྲ་བ་ལ། རྫི་མ་གནག་ཅིང་མ་འདྲེས་ལ་གཞོལ་བ་བ་ཡི་
རྫི་མ་ལྟ་བུར་འགྱུར་རོ། །གསུམ་པ་ནི། དེ་ལྟར་སོགས༡། དེ་ལྟར་མདོར་ན་མཚན་
གྱི་རྒྱུ་དང་བཅས་པའི་སུམ་ཅུ་རྩ་གཉིས་པོ་དེ་དག་ནི། སྐྱེས་བུ་ཁྱུ་མཆོག་སེང་གེ་ཆེན་
པོ་ཡི་བསྐལ་པ་དུ་མར་བསོད་ནམས་མང་པོས་ཉེ་བར་བསྐྲུན་པའི་མཚན་རྣམས་ཡིན་
པས་ལེགས་པར་ཐུགས་ལ་མཁྱེན་ཅིང་བསྒྲུབ་པ་མཛོད་ཅིག་ཅེས་སོ། །དེ་ཡང་དེའི་
རྒྱུ་སྒྲུབ་པ་ལ་གུས་སྦྱོར་དང་རྟག་སྦྱོར་གྱི་སྒོ་ནས་འབད་དགོས་ལ། རྒྱུ་སྒྲུབ་པའི་ཚེ་
ཡང་སྔོན་གྱི་སངས་རྒྱས་རྣམས་ཀྱི་རྣམ་པར་ཐར་བའི་རྗེས་སུ་སློབ་ཅིང་། རྒྱུ་འབྲས་
ཀྱི་འབྲེལ་བ་དང་འབྲས་བུ་སོ་སོའི་ཁྱད་པར་ལ་སྨོན་ལམ་རྣམ་པར་དག་པས་མཚམས་
སྦྱར་བ་ཡིན་ནོ། །དཔེར་ན་སངས་རྒྱས་མཆོད་པའི་ཚེ་བདེ་བར་གཤེགས་པ་ཁྱེད་སྐུ་
ཅི་འདྲ་དང༌། ཞེས་སོགས་དང་། མེ་ཏོག་སོགས་མཆོད་པ་ལ་མཚན་རྣམས་ཀྱི་མེ་ཏོག་
རྒྱས་པར་སྨོན་པ་ལ་སོགས་པས་མཚོན་ནས་ཤེས་པར་བྱའོ། །ཁྱད་པར་དུ་བྱང་ཆུབ་
སེམས་དཔའི་སྒྲུབ་པ་ཐམས་ཅད་ཀྱི་སྔོན་དུ་འགྲོ་བ་ནི་གོང་དུ་བཤད་པའི་སྙིང་རྗེ་དང་
བྱང་ཆུབ་ཀྱི་སེམས་དེ་ཉིད་གལ་ཆེ་བ་ཡིན་ཏེ། ཕལ་པོ་ཆེ་ལས། འཕོང་གི་རྒྱུ་ཐམས་
ཅད་ལ་དང་པོ་རྐང་པའི་སྟངས་ལ་གོམས་པར་བྱ་བ་སྔོན་དུ་འགྲོ་བ་བཞིན། ཐམས་
ཅད་མཁྱེན་པ་ཉིད་ཀྱི་ས་ལ་སློབ་པས་སངས་རྒྱས་ཀྱི་ཆོས་ཐམས་ཅད་ཁོང་དུ་ཆུད་པར་
- 216

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བྱ་བ་ལ་ཡང་དང་པོར་ཐམས་ཅད་མཁྱེན་པ་ཉིད་དུ་སེམས་བསྐྱེད་པའི་ལྷག་པའི་བསམ་
པ་ལ་ཡང་དག་པར་གནས་པ་སྔོན་དུ་འགྲོའོ་སྒྱུ་མ་མཁན་གྱི་སྒྱུ་མའི་བྱ་བ་ཐམས་ཅད་
ཀྱི་སྔོན་དུ་སྔགས་ཀྱི་དངོས་གྲུབ་བསྒྲུབ་པར་བྱ་བ་དེ་བཞིན་དུ། རྣམ་པར་འཕྲུལ་བ་
ཐམས་ཅད་ཡོངས་སུ་སྟོན་པའི་སངས་རྒྱས་དང་བྱང་ཆུབ་སེམས་དཔའི་ཡུལ་ཐམས་
ཅད་ལ་ཡང་། དང་པོར་སེམས་བསྐྱེད་པའི་སྨོན་ལམ་མངོན་པར་སྒྲུབ་པ་ནི་ཡོངས་
སུ་སྒྲུབ་པ་ཡིན་ནོ། །སྨན་སྦྱོར་རོ་ཅོག་གི་ཆུ་ནི་སྔོན་དུ་འགྲོའོ། །དེ་བཞིན་དུ། བྱང་
ཆུབ་སེམས་དཔའི་སྤྱོད་པ་དང་སྨོན་ལམ་གྱི་ཚོགས་སྦྱང་བ་ཐམས་ཅད་ཀྱི་སྔོན་དུ་་་
ཐམས་ཅད་མཁྱེན་པ་ཉིད་དུ་སེམས་བསྐྱེད་པ་སྔོན་དུ་འགྲོའོ། །མིའི་དོན་དུ་བྱ་བ་
ཐམས་ཅད་ལ་ནི་སྲོག་གི་དབང་པོ་སྔོན་དུ་འགྲོའོ། ། བྱང་ཆུབ་སེམས་དཔའི་སངས་
རྒྱས་ཀྱི་ཆོས་ཐམས་ཅད་ཡང་དག་པར་བླངས་པ་ལ་ཡང་བྱང་ཆུབ་ཀྱི་སེམས་སྔོན་དུ་
འགྲོའོ། །ཞེས་དང༌། བློ་གྲོས་རྒྱ་མཚོར། དབུགས་ཕྱི་ནང་དུ་རྒྱུ་བ་ནི་མིའི་སྲོག་གི་
དབང་པོ་སྔོན་དུ་འགྲོ་བ་ཡིན་ཏེ། དེ་བཞིན་དུ། བྱང་ཆུབ་སེམས་དཔའི་སྙིང་རྗེ་ཆེན་
པོ་ནི་ཐེག་པ་ཆེན་པོ་ཡང་དག་པར་སྒྲུབ་པ་ཡིན་ནོ། ། ཞེས་གསུངས་སོ། །གསུམ་པ་
དཔེ་བྱད་མ་སྨོས་པ་ནི། དཔེ་བྱད་སོགས༡། ཡོན་ཏན་གཞན་རྒྱུད་ལ་གོ་བར་བྱེད་
པའི་དཔེ་དང་འདྲ་བས་དཔེ་བྱད་བཟང་པོ་བརྒྱ་ཅུ་ནི། ཐུན་མོང་གི་རྒྱུ་སེམས་ཅན་བདེ་
བ་དང་ལྡན་འདོད་ཀྱི་བྱམས་པའི་རྒྱུ་མཐུན་ལས་བྱུང་བ་ཡིན་ལ། སོ་སོར་ངེས་པའི་
རྒྱུ་ནི་གཞུང་ནི་མང་དུ་དོགས་པ་ཡིས་རྒྱལ་པོ་ཁྱོད་ལ་རྒྱས་པར་མ་བཤད་དོ། །དེ་ལྟར་
ཡང་ཐུན་མོང་གི་རྒྱུ་ཞིབ་པར་གཞན་དུ་ཤེས་པར་གྱིས་ལ་དེ་ལ་འབད་པར་མཛོད་ཅིག་
ཅེས་སོ། །མཚན་དཔེ་ཐམས་ཅད་ཀྱི་རྒྱུ་མཆོད་སྦྱིན་དང་བསྙེན་བཀུར་བདེན་ཚིག་
སྨྲ་བ་ལ་སོགས་པ་ཕལ་ཆེར་བྱམས་པ་དང་སྙིང་རྗེས་ཀུན་ནས་བསླངས་པ་ཡིན་ཞིང་།
མཆོད་སྦྱིན་ཇི་ཙམ་ཆེ་ཡང་བྱམས་པའི་དཔེ་ཟླར་མི་འོས་པར་བཤད་དེ། ཟླ་བ་སྒྲོན་
མེའི་མདོ་ལས། མཆོད་པ་ཚད་མེད་རྣམ་མང་ཇི་སྙེད་པས། །ཞིང་རྣམས་བྱེ་བ་ཁྲག་
ཁྲིག་གཏམས་སྙེད་ཀྱི། །རྒྱལ་བ་རྣམས་ལ་མཆོད་པ་བྱས་པས་ཀྱང་། །བྱམས་པའི་
- 217

7% དབུ་མ་རིན་ཆེན་ཕྲེང་བ་རྩ་འགྲེལ།
སེམས་ལ་གྲངས་དང་ཆར་མི་ཕོད། །ཅེས་གསུངས་པས་མཚན་དཔེ་འགྲུབ་པའི་རྒྱུའི་
གཙོ་བོ་ཡང་བྱམས་སྙིང་རྗེ་བྱང་ཆུབ་ཀྱི་སེམས་ཡིན་པར་གྲུབ་བོ། །བཞི་པ་འཁོར་
སྒྱུར་དང་སངས་རྒྱས་ཀྱི་མཚན་དཔེའི་ཁྱད་པར་ལ། འབྲས་བུའི་ཁྱད་པར་དང་། རྒྱུའི་
ཁྱད་པར། དཔེ་བཤད་པའོ། ། ་་་་་ན་atcམ་ཡོད་900 བོད་རྒྱ་ལྟར་བྱེད
དང་པོ་ནི། འཁོར་ལོས་སོགས༡། འཁོར་ལོས་སྒྱུར་བ་ལའང་མཚན་དཔེ་ཡོད་པར་
བཤད་ན། སངས་རྒྱས་དང་ཁྱད་པར་གང་ཞེ་ན། བསོད་ནམས་ཆེན་པོ་བསགས་པའི་
འཁོར་ལོས་སྒྱུར་བ་ཐམས་ཅད་ལ་མཚན་དཔེ་འདི་དག་ཡོད་པར་འདོད་མོད་ཀྱི།སངས་
རྒྱས་ཐམས་ཅད་ཀྱི་དང་ཁྱད་པར་ཤིན་ཏུ་ཆེ་སྟེ། མི་མཐུན་ཕྱོགས་ཀྱི་དྲི་མ་མེད་པས་
དག་པ་དང་ཡིད་དུ་འོང་བས་མཛེས་པ་དང༌། སྒྲིབ་བྱེད་མེད་ཅིང་ཆ་ཐམས་ཅད་ཀྱི་
ཐམས་ཅད་དུ་ཡོངས་སུ་རྫོགས་པས་གསལ་ཞིང་བརྗིད་པ་ནི། སངས་རྒྱས་རྣམས་
ཀྱི་མཚན་དཔེ་ཡིན་པས་དེ་ལ་གཞན་གྱི་མཚན་དཔེས་ཆར་ཡང་མི་ཕོད་དོ། །གཉིས་
པ་ནི། འཁོར་ལོས་སོགས། དེ་གཉིས་ཀྱི་རྒྱུ་ཆེས་ཁྱད་པར་དུ་ཞུགས་པ་ཡིན་ཏེ། །
འཁོར་ལོས་སྒྱུར་བའི་མཚན་དང་ནི་དཔེ་བྱད་བཟང་པོ་གང་དག་ཇི་སྙེད་ཅིག་ཡོད་ ་
པ་དེ་དག ཐུབ་པའི་དབང་པོ་ཡོན་ཏན་རྒྱ་མཚོའི་བདག་ཉིད་ཅན་ལ་སེམས་དད་པའི་
རྒྱུའི་ཡན་ལག་གཅིག་ལས་ཀྱང་བྱུང་བར་བཤད་པ་ཡིན་ལ། འཁོར་སྒྱུར་གྱི་མཚན་
དཔེ་རྫོགས་པའི་རྒྱུ་དེ་དག་བསྐལ་པ་བྱེ་བ་བརྒྱ་ཕྲག་ནི་གཅིག་ཏུ་བསགས་པའི་དགེ་
བས་ཀྱང་། སངས་རྒྱས་ཀྱི་སྐུའི་བ་སྤུའི་ཁུང་བུ་གཅིག་གི་ཡོན་ཏན་ཡང་རྫོགས་པར་
སྐྱེད་པར་ནུས་པ་མ་ཡིན་ནོ། །དཔེར་ན་སྟོན་པ་ཐུབ་པའི་དབང་པོ་ལ་བྱིས་པ་ཞིག་
གིས་དད་པའི་སེམས་ཀྱིས་ས་རྡུལ་སྤར་གང་ཕུལ་བས་རྒྱལ་པོ་མྱ་ངན་མེད་དུ་གྱུར་པ་
ལ་སོགས་པ་མང་དུ་བཤད་དོ། །གསུམ་པ་ནི། ཉི་མ་སོགས༡། དཔེར་ན་ཉི་མ་རྣམས་
ཀྱིས་འཇིག་རྟེན་ནི་ཉིན་མོར་བྱེད་པའི་འོད་འཕྲོ་བར་བྱེད་པ་དང༌། སྲིན་བུ་མེ་ཁྱེར་
རྣམས་ཀྱིས་འོད་བྱེད་པ་དང་ཕན་ཚུན་བག་ཙམ་འདྲ་བ་ལྟར། སངས་རྒྱས་རྣམས་ཀྱི་
མཚན་བཟང་རྣམས་ཀྱང་ནི་འཁོར་ལོས་བསྒྱུར་བ་རྣམས་ཀྱི་དང་ཕྱོགས་ཙམ་འདྲ་བའི་
- 218 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དཔེ་དེ་ཡིན་ནོ། ། རྒྱུ་མཚན་དེ་ལྟར་ཤེས་ནས་སངས་རྒྱས་རྣམས་ཀྱི་ཡོན་ཏན་ནི་བསམ་
གྱིས་མི་ཁྱབ་པའོ་ཞེས་མི་ཕྱེད་པའི་དད་པ་བརྟན་པོར་བྱའོ། ། ལེའུའི་མཚན་ནི་རྒྱལ་
པོ་ལ་གཏམ་བྱ་བ་དབུ་མ་རིན་པོ་ཆེའི་ཕྲེང་བ་ལས་མངོན་མཐོ་དང་ངེས་ལེགས་རྒྱུ་
འབྲས་སྤེལ་མ་བསྟན་པ་ཞེས་བྱ་བ་སྟེ་ལེའུ་གཉིས་པའི་འགྲེལ་བའོ།། །།
གཉིས་པ་བླ་ན་མེད་པའི་རྒྱུ་ཚོགས་གཉིས་ལ་བསླབ་པར་གདམས་པ་ལ་དྲུག ཚོགས་
སུ་འགྱུར་བའི་ཚུལ། འབྲས་བུ་གང་གི་ཚོགས་ཡིན་པ། ཚོགས་གཉིས་གསོག་པ་ལ་
སྒྱིད་ལུག་མི་བྱེད་པར་གདམས་པ། ཚོགས་གཉིས་ཀྱི་ངོ་བོ ཚོགས་གཉིས་ཀྱི་ཡན་
ལག་ཚོགས་གཉིས་གསོག་པ་ལ་ཕན་ཡོན་འབྱུང་བའི་ཚུལ་ལོ། །དང་པོ་ལ་བཞི།
རྒྱལ་པོ་ལ་ཉན་པར་བསྐུལ་བ། བསོད་ནམས་ཀྱི་ཚོགས་མཐའ་ཡས་པའི་ཚུལ། ཡེ་
ཤེས་ཀྱི་ཚོགས་མཐའ་ཡས་པའི་ཚུལ། དེ་གཉིས་ཀྱི་འབྲས་བུ་མཐའ་ཡས་པའོ། །
དང་པོ་ནི། བསོད་ནམས་སོགས༡། བྱང་ཆུབ་ཆེན་པོའི་རྒྱུ་གཙོ་བོའི་དབང་དུ་བྱས་
ནས་གསུམ་དུ་བཤད་པ་གོང་དུ་སོང་བ་དང་། ཚོགས་མཐའ་ཡས་པ་རྣམས་ཚོགས་
གཉིས་སུ་འདུས་པས་འདིར་དེ་དག་འཆད་པའོ། །ལུས་ངག་གི་ལས་དེ་ལྟ་བུ་དང་ལྡན་
ན་སངས་རྒྱས་ཀྱི་གོ་འཕང་ཐོབ་ནས་མཚན་དེ་ལྟ་བུ་ཅན་དུ་འགྱུར་རོ་ཞེས་བཤད་ཀྱི།
བསོད་ནམས་ཅི་ཙམ་གྱིས་དེ་དག་ཏུ་འགྱུར་བར་ནི་མ་བཤད་པས་དེ་འཆད་པ་སྐབས་
སུ་བབ་པ་ནི། བསོད་ནམས་ཀྱི་ཚོགས་བསམ་གྱིས་མི་ཁྱབ་པ་ལས་ཇི་ལྟར་སངས་
རྒྱས་ཀྱི་མཚན་རྣམས་འབྱུང་བའི་ཚུལ་སྔར་མ་བཤད་པས། རྒྱལ་པོ་ཆེན་པོ་ཞེས་བོས་
ནས་སླར་ཡང་གསོན་ཅིག་ཅེས་བསྐུལ་ལོ། །དེ་ཡང་ཐེག་པ་ཆེན་པོའི་ལུང་ཆེན་པོ་
རྣམས་ལས་ཇི་སྐད་གསུངས་པ་དེ་བཞིན་དུ་བཤད་པར་བྱའོ། །གཉིས་པ་ལ་གཉིས།
དངོས་དང༌། ཚད་མེད་ཀྱང་གདུལ་བྱའི་ངོར་ཚད་དང་ལྡན་པར་བསྟན་པའོ། །དང་
པོ་ལ་དྲུག རང་རྒྱལ་སོགས་ཀྱི་བསོད་ནམས་བཅུར་བསྒྱུར་བའི་ཚོགས་ཀྱིས་ཐུབ་པའི་
བ་སྤུའི་བུ་ག་གཅིག་འགྲུབ་པ་དང་། བ་སྤུའི་བུ་ག་ཐམས་ཅད་འགྲུབ་པའི་བསོད་
ནམས་བརྒྱ་འགྱུར་གྱིས་དཔེ་བྱད་གཅིག་འགྲུབ་པ་དང་། དཔེ་བྱད་ཐམས་ཅད་སྐྱེད་
- 219

ཀློའི་དབུ་མ་རིན་ཆེན་ཕྲེང་བ་རྩ་འགྲེལ། ཆོས་ཀྱིའི
པའི་བསོད་ནམས་བརྒྱ་འགྱུར་གྱི་མཚན་གཅིག་འགྲུབ་པ་དང་། མཚན་ཐམས་ཅད་
སྐྱེད་པའི་བསོད་ནམས་སྟོང་འགྱུར་གྱིས་མཛོད་སྤུ་འགྲུབ་པ་དང་། དེ་སྐྱེད་པའི་བསོད་
ནམས་སྟོང་ཕྲག་བརྒྱར་བསྒྱུར་བས་གཙུག་ཏོར་འགྲུབ་པ་དང་། དེ་སྐྱེད་པའི་བསོད་
ནམས་འབུམ་ཕྲག་བརྒྱར་བསྒྱུར་བས་གསུང་དབྱངས་ཡན་ལག་དྲུག་ཅུ་འགྲུབ་པའོ། །
དང་པོ་ནི། རང་སངས་རྒྱས་སོགས༢། འཇིག་རྟེན་གྱི་ཁམས་ཀུན་ན་བཞུགས་པའི་
རང་སངས་རྒྱས་ཀུན་རྒྱུ་གང་ལས་བྱུང་བ་དང་། ཐེག་པ་དམན་པའི་འཕགས་པ་སློབ་
པ་ཀུན་དང་མི་སློབ་པ་དགྲ་བཅོམ་པ་ཀུན་རྒྱུ་གང་ལས་བྱུང་བ་དང་། འཇིག་རྟེན་པ་
གཅིག་ཀྱང་མ་ལུས་པ་ཀུན་གྱི་བདེ་འགྲོ་སྐྱེད་པའི་བསོད་ནམས་ཐམས་ཅད། འཇིག་
རྟེན་གྱི་ཁམས་དཔག་ཏུ་མེད་པ་བཞིན་དུ་དཔག་ཏུ་མེད་པ་གང་ཡིན་པ་དེ་ཙམ་དེ་གྲངས་
བཅུར་ནི་ཆ་དང་ཤས་ཆས་སུ་བསྒྲེས་པར་གྱུར་པ་ཡིས། སངས་རྒྱས་ཀྱི་སྐུའི་བ་སྤུའི་
བུ་ག་གཅིག་འགྲུབ་སྟེ། སངས་རྒྱས་ཀྱི་བ་སྤུའི་བུ་ག་ནི་ཐམས་ཅད་བསོད་ནམས་དེ་
དང་འདྲ་བར་འགྱུར་བས་འགྲུབ་པ་ཡིན་ནོ། །གཉིས་པ་ནི། བ་སྤུ་སོགས༢། བ་སྤུའི་
བུ་ག་ཐམས་ཅད་ནི་སྐྱེད་པར་བྱེད་པའི་བསོད་ནམས་གང་ཡིན་པ་དེ་དག་བརྒྱར་ནི་
བསྐུར་བ་ཡིས་དཔེ་བྱད་བཟང་པོ་གཅིག་ཏུ་འགྲུབ་པར་བཞེད་ལ། བསོད་ནམས་ཀྱི་
གྲངས་དེ་སྙེད་དེ་སྙེད་ཀྱིས་རྒྱལ་པོ་ཞེས་བོས་ནས་དཔེ་བྱད་བཟང་པོ་ནི། གཅིག་གྲུབ་
ཅིང་མཐར་ཕྱིན་པར་འགྱུར་ཏེ་དེ་ཇི་ལྟ་བུ་ཡིན་པ་དེ་བཞིན་གྲངས་བསྒྲེས་པས་དཔེ་
བྱད་བརྒྱད་ཅུའི་བར་ཏུ་སྟེ་མཐར་ཕྱིན་པ་འབྱུང་བར་འགྱུར་རོ། །གསུམ་པ་ནི། དཔེ་
བྱད་སོགས༡། དཔེ་བྱད་བཟང་པོ་བརྒྱད་ཅུ་པོ་དེ་དག་འགྲུབ་པའི་བསོད་ནམས་ཀྱི་
ཚོགས་གང་ཡིན་པ་དེ་དག་སླར་ཡང་བརྒྱར་ནི་བསྒྱུར་བ་ཡིས་སྐྱེས་བུ་ཆེན་པོའི་མཚན་
བཟང་གཅིག་འགྲུབ་པར་རྣམ་པར་བཞག་གོ །བཞི་བ་ནི། མཚན་ནི་སོགས༡། མཚན་
ནི་སུམ་ཅུ་རྩ་གཉིས་འགྲུབ་པའི་རྒྱུ་བསོད་ནམས་རྒྱ་ཆེན་པོ་གང་ཡིན་པ། དེ་དག་སླར་
ཡང་སྟོང་དུ་བསྒྱུར་བ་ཡིས་སྐྱེས་བུ་ཆེན་པོའི་དཔྲལ་བའི་སྨིན་མཚམས་ཀྱི་ཁ་དོག་ཟླ་
བ་ཉ་བ་འདྲ་བའི་མཛོད་སྤུ་ནི། བརྐྱངས་ན་ཁྲུ་གང་ཚད་དེ་དུང་ལྟར་གཡས་སུ་འཁྱིལ་
- 220

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
ནས་ཡོད་པ་གཅིག་པོ་འགྲུབ་པའོ། ། ། རྟག་པ་སྒྲུབ་པ་
ལྔ་པ་ནི། མཛོད་སྤུ་སོགས༡། མཛོད་སྤུ་སྐྲུན་པར་བྱེད་པ་ཡི་ནི་བསོད་ནམས་དེ་དག་
སླར་ཡང་སྟོང་ཕྲག་བརྒྱར་ནི་ཕྱོགས་གཅིག་ཏུ་བསྡོམས་པ་ཡིས། སྤྱི་གཙུག་ཇི་ལྟར་
ཡང་ནི་མངོན་པར་གཞལ་ཀྱང་རྫོགས་པར་མི་སྣང་བའི་སྐྱོབ་པ་ཐུབ་པའི་དབང་པོའི་
གཙུག་ཏོར་དེ་ཉིད་སྐྱེད་པར་བྱེད་དོ། །གཙུག་ཏོར་བལྟར་མི་མངོན་པ་ནི་སྔོན་འཕགས་
པ་ཤུགས་འཆང་བྱ་བ་སྟེང་གི་ཕྱོགས་འཇིག་རྟེན་གྱི་ཁམས་གྲངས་མེད་པར་རྫུ་འཕྲུལ་
ཟད་ཀྱི་བར་སོང་ཡང་ཐུབ་པའི་གཙུག་ཏོར་གྱི་རྩེ་མོ་མ་མཇལ་བའི་ལོ་རྒྱུས་བཞིན་ནོ།།
དྲུག་པ་ནི། གཙུག་ཏོར་སོགས ། གཙུག་ཏོར་འགྲུབ་པའི་བསོད་ནམས་བྱེ་བ་དག་
སླར་ཡང་འབུམ་ཕྲག་བརྒྱར་ནི་བསྒྱུར་བ་ཡི། གྲངས་མེད་རྒྱ་ཆེན་པོ་བཅུ་པོ་དེ་དག་
གིས་སངས་རྒྱས་ཀྱི་གསུང་གི་གསང་བ་ཟབ་མོའི་སྒྲ་དབྱངས་ནི་ཡན་ལག་དྲུག་ཅུ་
ལས་ཡན་ལག་གཅིག་སྐྱེད་པའི་མཆོག་གོ ། དེ་ཡང་མོའུ་གལ་བུ་ཆེན་པོ་ནུབ་ཕྱོགས་
སུ་འཇིག་རྟེན་གྱི་ཁམས་གྲངས་མེད་པར་སོང་ཡང་སངས་རྒྱས་ཀྱི་གསུང་མི་སྣང་བར་
མ་གྱུར་པའི་ཚུལ་ལས་ཤེས་པར་བྱའོ། །གཉིས་པ་གདུལ་བྱའི་ངོར་ཚད་བསྟན་པ་ནི།
དེ་དག་སོགས༡། དེ་ལྟར་སངས་རྒྱས་ཀྱི་ཡོན་ཏན་འགྲུབ་པའི་བསོད་ནམས་ཚད་
མེད་ཀྱང་། 
ཇི་ལྟར་གོང་དུ་བཤད་པའི་འཇིག་རྟེན་པའི་བསོད་ནམས་ཕྱོགས་བཅུ་
མཐའ་མེད་པ་ཀུན་ཏུ་ཁྱབ་པ་མ་ལུས་པ་དེ་དག་བཅུར་བསྒྲེས་ཞེས་བརྗོད་པ་ལྟར།།
སངས་རྒྱས་ཀྱི་ཡོན་ཏན་མཐའ་གཅིག་ཏུ་འདི་ཙམ་ཞེས་ཚད་གཟུང་བར་མི་ནུས་ཀྱང་།
གདུལ་བྱའི་བསམ་ངོར་བསྟུན་ནས་དེ་དག་དད་པ་སྐྱེད་པ་དང་ཐར་ལམ་ལ་གཞུག་
པའི་ཆེད་དུ་ཕྱོགས་ཀྱི་ཚད་དང་ལྡན་པར་བག་ཙམ་ཞིག་བརྗོད་པར་ཟད་དོ། །གསུམ་
པ་ཡེ་ཤེས་ཀྱི་ཚོགས་མཐའ་ཡས་པ་ནི། གང་ཚེ་སོགས༡། གང་གི་ཚེ་སངས་རྒྱས་ཀྱི་
གཟུགས་སྐུ་ཡི་རྒྱུ་ཡང་དེ་ལྟར་འཇིག་རྟེན་མཐའ་ཡས་པ་བཞིན་དུ། གཞལ་དུ་མེད་
པ་དེའི་ཚེ་དག་པ་གཉིས་ལྡན་གྱི་ཆོས་ཀྱི་སྐུའི་རྒྱུ་ཡེ་ཤེས་ཀྱི་ཚོགས་ཀྱང་ལྟ་ག་ལ་ཞིག་
ཇི་ལྟར་གཞལ་དུ་ཡོད་དེ་མཐའ་ཡས་པའི་ཕྱིར་རོ། །བཞི་པ་དེ་གཉིས་ཀྱི་འབྲས་བུ་
-221

༈ི ་དབུ་མ་རིན་ཆེན་ཕྲེང་བ་རྩ་འགྲེལ། ཁྱོན་
མཐའ་ཡས་པ་ནི། ཐམས་ཅད་ཀྱི་སོགས། དཔེར་ན་ཤིང་ཨ་ཤོ་ཀའམ་ནུ་ཀྲོ་དྷའི་
ས་བོན་ཕྲ་མོ་ཡུངས་འབྲུ་ཙམ་ལས་སྡོང་པོ་ཡལ་འདབ་རྒྱས་པའི་གྲིབ་མ་ལ་རྒྱལ་པོ་
དཔུང་ཚོགས་བཞི་དང་བཅས་པ་ཤོང་ཞིང་ཆར་ཡང་སྐྱོབ་པར་བྱེད་པ་སྐྱེ་བ་དེ་བཞིན་
དུ། འབྲས་བུ་ཐམས་ཅད་ཀྱི་ནི་རྒྱུ་ཆུང་ངུ་ཟིན་ཡང་འབྲས་བུ་རྒྱ་ཆེན་པོ་སྐྱེ་བར་འགྱུར་
བ་ཡིན་ན། སངས་རྒྱས་ཀྱི་རྒྱུ་ནི་དཔག་ཏུ་མེད་པ་ཡིན་པ་ལ་འབྲས་བུ་དཔག་ཏུ་ཡོད་
པ་བསམ་ཐག་ཆད་དེ། འདི་ཙམ་ཞིག་གོ་ཞེས་བསམ་པས་དཔོག་མི་ནུས་པས་སོ། །
དཔེར་ན་ཡུལ་ཁྱད་པར་ཅན་ལ་བསྟེན་པའི་དགེ་བ་ཇི་ལྟར་ཆུང་ཡང་འབྲས་བུ་མི་ཟད་
པ་འབྱུང་བ་ཡིན་ཏེ། རྒྱལ་པོ་ང་ལས་ནུ་ཞེས་བྱ་བ་གླིང་བཞི་ལ་དབང་བ་དང་བརྒྱ་
བྱིན་སུམ་ཅུ་རྩ་ལྔའི་རིང་ལ་ལྷའི་དཔལ་མྱོང་བའང་སྲན་རྡོག་བདུན་གྱི་འབྲས་བུ་ཡིན་
པར་བཤད་པའི་ཕྱིར་རོ། ། སྤྱིར་བྱ་བ་ལ་འབད། ། གང་བ་བརྒྱུས །།
སངས་རྒྱས་ཀྱི་རྒྱུ་ནི་བྱང་ཆུབ་སེམས་དཔའ་དང་བྱང་ཆུབ་ཀྱི་སེམས་ཡིན་ལ་བྱང་ཆུབ་
སེམས་དཔའ་ཐབས་ལ་མཁས་པས་དངོས་པོ་གང་ཡང་ཚོགས་སུ་མི་འགྱུར་བ་མེད་
ཅིང་། ཐབས་ཆེན་རྣམས་དང་ལྡན་པ་ལ། །ཉོན་མོངས་བྱང་ཆུབ་ཡན་ལག་འགྱུར། །
ཞེས་མདོ་སྡེ་རྒྱན་ལས་གསུངས་པ་སོགས་དང་། མདོར་ན་བྱང་ཆུབ་སེམས་དཔའི་
ཐབས་དང་ཤེས་རབ་ཀྱི་ངོ་བོར་གྱུར་པའི་ཚོགས་གཉིས་འདི་ཐབས་ཤེས་ཕྱོགས་རེ་
བས་མི་འགྲུབ་པས། དེ་ལ་ཤེས་རབ་ལས་གཞན་སྦྱིན་སོགས་ལྔ་དང་བསྡུ་དངོས་
བཞི་ལ་སོགས་པ་ཐབས་ཀྱི་ཚོགས་ཐམས་ཅད་ནི་ཞིང་ཡོངས་སུ་དག་པ་དང་། སེམས་
ཅན་སྨིན་པ་དང་འཁོར་དང་ལོངས་སྤྱོད་ཆེ་བ་དང་མངོན་ཤེས་དང་སྤྲུལ་པ་ལ་སོགས་
པ་མངོན་པར་མཐོ་བའི་ཆོས་ཐམས་ཅད་སྡུད་པར་བྱེད་པའི་དགེ་བའི་རྩ་བ་ཞེས་བྱ་
ལ། ཤེས་རབ་ནི་ཐབས་དེ་དག་ཉིད་ཕྱིན་ཅི་མ་ལོག་པའི་རང་བཞིན་དུ་ཡོངས་སུ་
གཅོད་ཅིང་རྣམ་པར་དག་པར་བྱེད་པའི་རྒྱུ་ཡིན་ནོ། ། ཁྱད་པར་དུ་བྱང་ཆུབ་ཀྱི་སེམས་
ཀྱིས་ཡོངས་སུ་བསྔོས་པའི་དགེ་བའི་རྩ་བ་འཕེལ་བའི་སྟོབས་ནི། དཀོན་མཆོག་གི་
ཟ་མ་ཏོག་ལས། འཇམ་དཔལ་འདི་ལྟ་སྟེ། ཤིང་ལྗོན་པ་སྣ་ཚོགས་པ་ཅན་ནི་ཁམས་
- 222

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བཞིས་བཟུང་ནས་རྣམ་པར་འཕེལ་ལོ། །འཇམ་དཔལ་དེ་བཞིན་དུ་དགེ་བའི་རྩ་བ་
ཡང་བྱང་ཆུབ་ཀྱི་སེམས་ཀྱིས་བཟུང་ཞིང་ཐམས་ཅད་མཁྱེན་པ་ཉིད་དུ་བསྔོས་ན་རྣམ་
པར་འཕེལ་ལོ། །ཞེས་གསུངས་སོ། །དེ་ལྟ་བུའི་ཚུལ་གྱིས་བསྐལ་པ་གྲངས་མེད་པར་
ཚོགས་བསགས་པའི་འབྲས་བུ་སུ་ཞིག་གིས་གཞལ་བར་བྱ་སྟེ་གཞལ་མི་ནུས་སོ། །
གཉིས་པ་རྒྱུ་གང་འབྲས་བུ་གང་གི་ཚོགས་ཡིན་པ་ནི། སངས་རྒྱས་རྣམས་ཀྱི་སོགས༢།
འབྲས་བུ་གང་ལ་རྒྱུ་གང་དག་འཇོག་པ་ནི། སངས་རྒྱས་རྣམས་ཀྱི་གོང་དུ་བཤད་པའི་
གཟུགས་ཀྱི་སྐུ་ནི་སྐབས་འདིར་དམིགས་པ་མེད་པའི་ཡེ་ཤེས་ཀྱིས་ལྷན་ཅིག་བྱེད་
པའི་རྐྱེན་བྱས་ཉེ་བར་ལེན་པའི་རྒྱུ་དམིགས་པ་དང་བཅས་པའི་བསོད་ནམས་ཀྱི་ཚོགས་
ལས་བྱུང་བ་སྟེ། བསྐལ་པ་དུ་མར་བསོད་ནམས་བསྐྱེད་པའི་འབྲས་བུ་ཡིན་པའི་ཕྱིར།
ཆོས་ཀྱི་སྐུའི་རྒྱུ་ནི་དཔག་ཏུ་མེད་ཀྱང་མདོར་བསྡུ་ན་རྒྱལ་པོ་ཞེས་བོས་ནས། དམིགས་
པ་མེད་པའི་ཡེ་ཤེས་ཟབ་མོའི་ཚོགས་བསྐལ་པ་དུ་མར་བསྒྲུབས་པ་ལས་བྱུང་བའོ། །
གང་གི་ཕྱིར་སྟོབས་བཅུ་དང་མི་འཇིགས་པ་ལ་སོགས་པའི་ཆོས་ཡེ་ཤེས་ཀྱི་ངོ་བོ་་་
རྣམས་ནི། དོན་ཐམས་ཅད་སྒྲུབ་པའི་ཕྱིར་ལུས་དང་འདྲ་བར་སྐུ་ཞེས་བྱ་སྟེ་ཀཱ་ཡའི་
སྒྲ་བསགས་པ་ལ་འཇུག་པས་རྟེན་ཕུང་པོ་བཞིན་ནོ། །དེའི་ཉེར་ལེན་གྱི་རྒྱུ་ནི་ཡེ་ཤེས་
ཀྱི་ཚོགས་དང་ཚོགས་གཞན་གྱི་དངོས་པོ་ཐམས་ཅད་ཀྱང་ལྷན་ཅིག་བྱེད་པའི་རྐྱེན་
ཡིན་ནོ། ། དེ་ལྟ་བས་ན་ཚོགས་ཆེན་པོ་རྒྱ་མཚོ་ལྟ་བུ་འདི་གཉིས། འབྲས་བུ་སངས་
རྒྱས་ཉིད་ཀྱི་གོ་འཕང་བླ་ན་མེད་པ་དེ་ནི་འཐོབ་པའི་རྒྱུ་ཡིན་པས་སངས་རྒྱས་མྱུར་དུ་
ཐོབ་པར་འདོད་པའི་རྒྱུ་དེ་ལྟ་བུས་འགྲུབ་པར་འགྱུར་བའི་ཕྱིར། མདོར་ན་བསོད་
ནམས་དང་ཡེ་ཤེས་ཀྱི་ཚོགས་འདི་དག་ལ་རྟག་ཏུ་བསྟེན་པར་མཛོད་ཅིག་ཅེས། ཚིགས་
བཅད་དང་པོས་འབྲས་བུ་གང་གིས་མཚོན་པ་ཡིན་པ་དང་གཉིས་པས་ཚོགས་དེ་གཉིས་
ལ་བསྟེན་པར་གདམས་པའོ། ། རྗེ འི་བས། དེ་ཐོབ་པ །
འདི་ཉིད་རིག་པ་དྲུག་ཅུ་པའི་བསྔོ་བའི་སྐབས་སུ་བསྟན་པ་ལྟར་ཤེས་དགོས་ཏེ། མ་
དྲོས་པས་ཞུས་པའི་མདོར། གང་ཞིག་རྐྱེན་ལས་སྐྱེས་པས་དེ་མ་སྐྱེས། །དེ་ལ་སྐྱེ་
- 223 -

། 2 དབུ་མ་རིན་ཆེན་ཕྲེང་བ་རྩ་འགྲེལ། ཚེ
བའི་རང་བཞིན་ཡོད་མ་ཡིན། ། རྐྱེན་ལ་རག་ལས་གང་དེ་སྟོང་ཉིད་དེ། །གང་གིས་
སྟོང་ཉིད་ཤེས་ཏེ་བག་ཡོད་ཡིན། །ཞེས་གསུངས་པ་ལྟར། སློབ་དཔོན་གྱིས་རིག་
ཚོགས་རྣམས་སུ་ཆོས་ཐམས་ཅད་རྟེན་འབྱུང་སྒྱུ་མ་ལྟ་བུ་ཁོ་ནར་གསུངས་པ་རྣམས
མདོར་བསྡུ་ན། ཤེས་བྱ་ཆོས་ཅན། རང་བཞིན་གྱིས་སྟོང་སྟེ། རྟེན་འབྲེལ་ཡིན་པའི་
ཕྱིར། གཟུགས་བརྙན་བཞིན་ནོ། །ཞེས་པའི་སྦྱོར་ངག་དེས། རང་བཞིན་མེད་ཀྱང་
མེད་བཞིན་སྣང་བ་རྟེན་འབྲེལ་སླུ་བ་མེད་པ་གཟུགས་བརྙན་ཙམ་ལ། མཐའ་གཅིག་
ཏུ་ཡོད་མེད་ཁས་ལེན་དང་བྲལ་བ་བདེན་གཉིས་དབྱེར་མེད་དེ་ཉིད་ཁོང་དུ་ཆུད་པར་
དེ་ནས་དོན་གཉིས་འགྲུབ་པའི་འབྲས་བུ་ལ་དམིགས་ནས། སྣང་ཙམ་དུ་
བྱ་ཞིང་། 
དམིགས་པའི་སྦྱིན་སོགས་བསོད་ནམས་ཀྱི་ཚོགས་དང་། དེ་ལ་འཁོར་གསུམ་དུ་ཞེན་
པ་སོགས་ཀྱི་རྟོག་པ་མེད་པ་སྤྲོས་བྲལ་དུ་རྟོགས་པའི་ཡེ་ཤེས་ཀྱི་ཚོགས་དེ་གཉིས་ཕན་
ཚུན་འབྲལ་བ་མེད་པར་ཡང་ཡང་སྒོམ་པ་ནི། ས་བོན་རུང་བའི་མྱུ་གུ་བཞིན། བསྒྲུབ་
བྱ་འགྲུབ་པ་ལ་མི་བསླུ་བའི་རྟེན་འབྱུང་ཉིད་ཀྱིས་འབྲས་བུ་སྐུ་གཉིས་ཟུང་འཇུག་ལྷུན་
གྲུབ་ཏུ་འབྱུང་བ་ཡིན་ནོ། །འདི་ལ་མཁས་པ་ཁ་ཅིག་གཞི་དབུ་མ་བདེན་གཉིས་ཟུང་
འཇུག ལམ་དབུ་མ་ཚོགས་གཉིས་ཟུང་འཇུག འབྲས་བུ་དབུ་མ་སྐུ་གཉིས་ཟུང་འཇུག་
ཅེས་བཞེད། དབུ་མ་ཡིན་ན་སྤྲོས་བྲལ་སྟོང་རྐྱང་མེད་དགག་ཡིན་མི་དགོས། སྤྲོས་
པ་ཞེས་བྱ་བ་ཡོད་མེད་དུས་གསུམ་དུ་ཞེན་པའི་བློ་ཡུལ་དང་བཅས་པ་ལ་བརྗོད་པས
རྟེན་འབྲེལ་སྣང་བ་ཙམ་ལ་དེ་འདྲ་མ་གྲུབ་པས་སྣང་ཙམ་ལས་ལོགས་ན་དབུ་མའམ་
སྟོང་ཉིད་ཅེས་བྱ་བ་མེད་གསུངས། གསུམ་པ་ཚོགས་གསོག་པ་ལ་སྒྱིད་ལུག་མི་བྱེད་
པར་གདམས་པ་ལ་གསུམ། བསྟན་བཤད་བསྡུ་བའོ། །དང་པོ་ནི། རིག་པ་སོགས།།
ལུས་སེམས་ཀྱི་སྡུག་བསྔལ་མང་པོ་མྱོང་མི་དགོས་པར་ཚོགས་བདེ་བླག་ཏུ་གསོག་
ནུས་པའི་རིག་པ་དང་ནི། དཔྱད་གསུམ་གྱིས་དག་པའི་ངེས་པ་བརྟན་པོ་སྟེར་བ་ཐེག་
པ་ཆེན་པོའི་ལུང་དུ་མ་ལས་བསྟན་པའི་སེམས་བསྐྱེད་ཅིང་ཚོགས་གསོག་པའི་གང་
ཟག་དགའ་ཞིང་དབུགས་འབྱིན་པར་བྱེད་པའི་རྒྱུ་མཚན་འདི་ཡིས་ནི། ཚོགས་གསོག་
- 224

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པ་ལ་བྲོད་པ་ཆེན་པོ་སྐྱེ་བར་འགྱུར་བའི་ཕྱིར། བླ་ན་མེད་པའི་བྱང་ཆུབ་སྒྲུབ་པའི་རྒྱུ་
བསོད་ནམས་ཀྱི་ཚོགས་ནི་ངེས་པར་སོགས་པར་འགྱུར་བས། འདི་ལ་སངས་རྒྱས་
འགྲུབ་པ་ལ་ཚོགས་མཐའ་ཡས་པ་དེ་ཙམ་གསོག་དགོས་ན་མི་ནུས་སྙམ་པའི་ཞུམ་
ཞིང་སྐྱིད་ལུག་པར་མི་བྱའོ་ཞེས་གདམས་སོ། ། ། །
གོང་དུ་བཤད་པ་ལྟར་རྒྱུ་ཆུང་དུས་ཚོགས་ཆེན་པོ་སོགས་པའི་ཚུལ་དང་བྱམས་སྙིང་
རྗེ་བྱང་ཆུབ་ཀྱི་སེམས་གཞན་གྱི་དགེ་བ་ལ་རྗེས་སུ་ཡི་རང་བ་ཡོངས་སུ་བསྔོ་བ་སོགས་
བྱང་ཆུབ་སེམས་དཔའི་ཐབས་ལ་མཁས་པའི་ཁྱད་ཆོས་ཐུན་མོང་མ་ཡིན་པ་དེ་ལ་་་་
དཀའ་བ་མེད་ཅིང་ཚོགས་འདུམ་པ་ཡིན་ནོ། །དེ་ལ་སྒྱིད་ལུག་གི་གཉེན་པོ་བརྩོན་
འགྲུས་བསྐྱེད་ན་མིའི་རྟེན་ལ་བྱང་ཆུབ་ཆེན་པོ་མྱུར་བར་འགྲུབ་སྟེ། མདོ་ལས། ལག་
བཟང་གཞན་ཡང་བྱང་ཆུབ་སེམས་དཔའ་འདི་ལྟར་ཡང་དག་པར་སློབ་སྟེ། གང་དག་
སེང་གེ་དང་སྟག་དང་ཅེ་སྤྱང་དང་ཞེས་པ་ནས་སྦྲང་བུ་དང་ཤ་སྦྲང་དུ་གྱུར་པ་དེ་དག་
གིས་ཀྱང་མངོན་པར་རྫོགས་པར་སངས་རྒྱས་པར་འགྱུར་ན། བདག་མིར་གྱུར་བཞིན་
དུ་སྲོག་གི་ཕྱིར་ཡང་ཅིའི་ཕྱིར་རྫོགས་པའི་བྱང་ཆུབ་ཐོབ་པར་འགྱུར་བའི་བརྩོན་འགྲུས་
ཉམས་པར་བྱ་སྟེ་མི་བྱ་བར་གསུངས་པ་དང་། རྨི་ལམ་བསྟན་པ་ལས། གང་ཞིག་ཇི་
ཙམ་ཡོན་ཏན་ཆུང་བས་ཀྱང་། །ལྷག་པའི་བསམ་པས་སྐྱོབ་ན་བྱང་ཆུབ་ཐོབ། །ཅེས་
གསུངས། འགྲོ་བ་གཞན་ལས་ཀྱང་མི་ཉིད་དུ་སྐྱེ་བ་བཟང་ཞིང་ཐབས་ཤེས་ཁྱད་པར་
ཅན་གྱི་སྣོད་དུ་རུང་བའི་ཕྱིར་ཕྱི་ནང་གི་མཐུན་རྐྱེན་འཛོམས་ན་སངས་རྒྱས་འགྲུབ་
སླ་བར་དགོངས་ནས། མདོ་སྡེ་རྒྱན་ལས། གང་ཕྱིར་སེམས་ཅན་མིར་གྱུར་པ། །ཚད་
མེད་སྐད་ཅིག་རེ་རེ་ལ། །རྫོགས་པའི་སངས་རྒྱས་ཐོབ་དེའི་ཕྱིར། །ཞུམ་པ་དང་དུ་
བླང་མི་བྱ། །ཞེས་གསུངས་སོ། ། ཀླུ་དབང་ལྡན། ནོར་
གཉིས་པ་ལ་གཉིས། བསོད་ནམས་ཀྱི་ཚོགས་ལ་སྒྱིད་ལུག་མི་བྱེད་པར་གདམས་པ།
ཚོགས་གཉིས་གསོག་པ་ལ་སྒྱིད་ལུག་མི་བྱ་བར་གདམས་པའོ། །དང་པོ་ལ་གསུམ།
བྱང་ཆུབ་ཏུ་སེམས་བསྐྱེད་པའི་བསོད་ནམས་མཐའ་ཡས་པ་དང༌། རྒྱུ་དེས་སངས་
- 225

ཀྱི་དབུ་མ་རིན་ཆེན་ཕྲེང་བ་རྩ་འགྲེལ། ད་
རྒྱས་ཐོབ་སླ་བ་དང་། དཔག་མེད་བཞི་ལྡན་གྱི་རྒྱུ་མཚན་གྱིས་སངས་རྒྱས་ཐོབ་སླ་
བའོ། །དང་པོ་ནི། ཕྱོགས་རྣམས་སོགས༢། བཟང་སྤྱོད་ལས། ནམ་མཁའི་མཐར་
ཐུག་གྱུར་པ་ཅི་ཙམ་པར། །སེམས་ཅན་མ་ལུས་མཐའ་ཡང་དེ་བཞིན་དུ། །ཞེས་སོགས་
གསུངས་པ་ལྟར། ཕྱོགས་བཅུ་པོ་རྣམས་ཚད་མེད་པ་ཡོད་པ་དེ་ཀུན་ཏུ་ནམ་མཁའ་
ཚད་མེད་ཅིང་མཐའ་ཡས་པ་དང་དེ་བཞིན་ཏུ་ས་དང་ཆུ་དང་མེ་དང་རླུང་རྣམས། ཇི་
ལྟར་མཐའ་ཡས་པ་དེ་བཞིན་དུ་སྡུག་བསྔལ་ཅན་གྱི་འཁོར་བའི་སེམས་ཅན་ཡང་དེ་
ཙམ་དུ་མཐའ་ཡས་པར་འདོད་ལ། དམིགས་ཡུལ་སེམས་ཅན་བསམ་གྱིས་མི་ཁྱབ་
ཅིང་མཐའ་ཡས་པར་ཡོད་པ་དེ་དག་ནི། བདག་ཉིད་ཆེན་པོ་བྱང་ཆུབ་སེམས་དཔའ་
རྣམས་ཀྱི་སྙིང་བརྩེ་བས་ཀུན་ནས་བསླངས་ནས། སྦྱོར་བས་འཁོར་བ་དང་ངན་སོང་
གི་སྡུག་བསྔལ་དག་ལས་དྲངས་པར་བྱས་ཏེ། འབྲས་བུ་སངས་རྒྱས་ཀྱི་གོ་འཕང་
ཉིད་ལ་དངོས་དང་བརྒྱུད་ནས་དགོད་པར་ངེས་པ་ཡིན་ནོ། །བྱང་ཆུབ་མཆོག་ཏུ་སེམས་
བསྐྱེད་ནས་སྙིང་སྟོབས་ཀྱི་གོ་ཆ་བགོ་བ་ནི་དེ་བཞིན་དུ་བྱའོ། །གཞན་ཡང་བྱང་ཆུབ་
སེམས་དཔའི་གོ་ཆའི་བརྩོན་འགྲུས་བླ་ན་མེད་པ་ནི། བློ་གྲོས་མི་ཟད་པར། དེ་བསྐལ་
པ་འདི་སྙེད་ཅིག་ཏུ་གོ་ཆ་བགོ འདི་སྙེད་ཅིག་ཏུ་མི་བགོ་ཞེས་བསྐལ་པས་བགྲངས་
པས་བྱང་ཆུབ་མི་འཚོལ་གྱིས། བསམ་གྱིས་མི་ཁྱབ་པའི་གོ་ཆ་གྱོན་པར་བྱེད་དེ། གལ་
ཏེ་འཁོར་བའི་སྔོན་གྱི་མཐའ་ཅི་ཙམ་པ་དེ་ཙམ་ལ་ཉིན་ཞག་གཅིག་ཏུ་གྱུར་ལ། ཉིན་
ཞག་གི་ཚུལ་དེ་ལྟ་བུའི་ཉི་མ་བཅོ་ལྔ་ལ་ཟླ་བ་ཕྱེད་དུ་གྱུར་ལ། ཉི་མ་སུམ་ཅུས་ཟླ་བ་
གཅིག་ཏུ་གྱུར་ཏེ་ཟླ་བ་བཅུ་གཉིས་ཀྱིས་ལོ་གཅིག་ཏུ་གྱུར་ལ། ལོ་བགྲང་བ་འདིས་
ལོ་འབུམ་ལ་བྱང་ཆུབ་ཀྱི་སེམས་གཅིག་བསྐྱེད་ཅིང་། དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་གཅིག་མཐོང་ལ། འཇུག་པ་འདི་
དང་བགྲང་བ་འདིས་གང་གཱའི་ཀླུང་གི་བྱེ་མ་སྙེད་ཀྱི་བྱང་ཆུབ་ཀྱི་སེམས་བསྐྱེད་པ་དང་།
དེ་བཞིན་གཤེགས་པ་མཐོང་བས་སེམས་ཅན་གཅིག་གི་སེམས་དང་སྤྱོད་པ་ཤེས་པར་
འགྱུར་ལ། འཇུག་པ་འདི་དང་བགྲང་བ་འདིས་སེམས་ཅན་ཐམས་ཅད་ལ་ཡང་སེམས་
- 226 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བསྐྱེད་པ་དེ་སྙེད་དང༌། དེ་བཞིན་གཤེགས་པ་རྣམས་མཐོང་བས་སེམས་ཅན་གྱི་
སེམས་དང་སྤྱོད་པ་རྣམས་ཤེས་པར་གྱུར་ཀྱང་། མི་ཞུམ་པའི་གོ་ཆ་འདི་ནི་བྱང་ཆུབ་
སེམས་དཔའི་གོ་ཆ་མི་ཟད་པའོ། །ཞེས་གསུངས་སོ། ། ན་
མདོ་སྡེ་རྒྱན་ལས། རྒྱལ་སྲས་བརྩོན་འགྲུས་མཆོག་ལ་བསྟེན་པ་སྟེ། ། སེམས་ཅན་
ཚོགས་རབ་སྨིན་པར་བྱེད་པ་ན། ། ཕ་རོལ་སེམས་དགེ་གཅིག་གི་ཕྱིར་ཡང་ནི། །བསྐལ་
པ་བྱེ་བ་སྟོང་དུའང་སྐྱོ་མི་འགྱུར། །ཞེས་གསུངས། བྱང་ཆུབ་སེམས་དཔའི་གསང་
སྤྱོད་ཟབ་མོ་གཞན་གྱི་སྤྱོད་ཡུལ་དུ་མ་གྱུར་པའི་གཡར་དམ་འདི་ལྟ་བུར་མཛད་དེ། །
ཕལ་ཆེན་ལས། བདག་གཅིག་པུ་སྡུག་བསྔལ་བར་གྱུར་པ་ནི་བླའི། བདག་གིས་སེམས་
ཅན་ཐམས་ཅད་ངན་སོང་གི་སར་རབ་ཏུ་ལྟུང་བ་ནི་དེ་ལྟ་མ་ཡིན་ཏེ། བདག་གིས་
འདིར་བདག་ཉིད་གཏར་བཅུག་ལ། སེམས་ཅན་དམྱལ་བ་དང་དུད་འགྲོའི་སྐྱེ་གནས་
དང་གཤིན་རྗེའི་འཇིག་རྟེན་གྱི་དགོན་པ་རྣམས་ལས་འགྲོ་བ་ཐམས་ཅད་བསླུ་བར་
བྱའོ། །བདག་ནི་སེམས་ཅན་ཐམས་ཅད་ཀྱི་དོན་དུ་སྡུག་བསྔལ་གྱི་ཚོར་བའི་ཕུང་པོ་
ཐམས་ཅད་བདག་ཉིད་ཀྱི་ལས་འདིས་མྱོང་བར་བྱ་བའོ། །བདག་ནི་སེམས་ཅན་ལ་
གཉའ་བོར་བདེན་པར་སྨྲ་བར་བྱ་སྟེ། ཡིད་ཆེས་སུ་རུང་བ་དང་མི་བསླུ་བར་བྱ་བར་
སྤྲོ་སྟེ། བདག་གིས་སེམས་ཅན་ཐམས་ཅད་ཡོངས་སུ་མི་གཏོང་ངོ་། །དེ་ཅིའི་ཕྱིར་ཞེ་
ན། བདག་ནི་སེམས་ཅན་ཐམས་ཅད་ལ་དམིགས་ནས་ཐམས་ཅད་མཁྱེན་པ་ཉིད་ཀྱི་
སེམས་བསྐྱེད་པ་སྟེ། འདི་ལྟར་འགྲོ་བ་ཐམས་ཅད་ཡོངས་སུ་ཐར་བར་བྱ་བའི་ཕྱིར་
བདག་དགའ་བ་འདོད་པ་མིན་པར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཏུ་ཡང་དག་པར་ཞུགས་སོགས་རྒྱ་ཆེར་གསུངས་སོ། །གཉིས་པ་ནི། དེ་ལྟར་སོགས༢།
དམ་བཅའ་བའི་བྱང་ཆུབ་སེམས་དཔའ་དེ་ལྟར་བརྟན་པར་གནས་པ་དེ་ནི་མི་ཉལ་
བའམ་ཉལ་ཡང་རུང་། དམ་བཅའ་དེ་ཉིད་ཡང་དག་པར་བླངས་པ་ནས་བཟུང་སྟེ།
དགེ་བ་ལ་ཡིད་མི་གཏོད་པའི་བག་མེད་པར་གྱུར་ཀྱང་རུང་འཁོར་བའི་སེམས་ཅན་
རྣམས། མཐའ་ཡས་པའི་ཕྱིར་ན་སེམས་ཅན་མཐའ་ཡས་པ་བཞིན་དུ་བྱང་ཆུབ་སེམས་
- 227

ནི་དབུ་མ་རིན་ཆེན་ཕྲེང་བ་རྩ་འགྲེལ། ཚེ་
དཔའ་དེས་བསོད་ནམས་ཀྱི་ཕུང་པོ་ཡང་མཐའ་ཡས་པ་དུས་རྟག་ཏུ་སོགས་ཤིང་གསོག་
པར་འགྱུར་ལ། རྒྱུ་མཐའ་ཡས་པ་དང་ལྡན་པ་དེས་ན་འབྲས་བུ་སངས་རྒྱས་ཉིད་
ཡོན་ཏན་མཐའ་ཡས་པ་དང་ལྡན་དེ་ཐོབ་པར་མི་དཀའ་འོ་ཞེས་ཤེས་པར་བྱའོ། །
དེའང་ཅི་ནས་ཀྱང་སེམས་བསྐྱེད་མི་གཏོང་བའི་དམ་བཅའ་དགོས་ཏེ། དཔལ་ཕྲེང་
སེང་གེའི་སྒྲར། གང་དག་བྱང་ཆུབ་ཕྱིར་བརྩོན་པ། །དེ་དག་ལྷུན་པོ་འདྲ་བར་ནི། །
མཐུ་བརྟན་རབ་ཏུ་མི་གཡོ་སྟེ། ། ཡི་དམ་གཏོང་བར་མི་བྱའོ། ། ཞེས་གསུངས་སོ། །
བྱང་ཆུབ་ཏུ་སེམས་བསྐྱེད་པའི་ཕན་ཡོན་ནི། དཔས་བྱིན་གྱིས་ཞུས་པ་ལས། བྱང་
ཆུབ་སེམས་ཀྱི་བསོད་ནམས་གང་། །གལ་ཏེ་དེ་ལ་གཟུགས་མཆིས་ན། །ནམ་མཁའི་
ཁམས་ནི་ཀུན་གང་སྟེ། །དེ་བས་ཀྱང་ནི་ལྷག་པར་འགྱུར། །ཞེས་དང་སྡོང་པོ་བཀོད་
པའི་མདོ་སོགས་ལས་རྒྱས་པར་ཤེས་པར་བྱའོ། །བྱང་ཆུབ་ཀྱི་སེམས་ལ་ཡི་དམ་བརྟན་
པོར་བྱས་པའི་དགེ་བ་རྒྱུན་མི་ཆད་པ་ཡང་། སྡོང་བཀོད་ལས། བདག་ནི་སེམས་ཅན་
གྱི་ཚོགས་མཐའ་ཡས་པ་དེ་ལ་ཕན་པ་དང་བདེ་བའི་ཕྱིར་གོ་བགོས་ན། སེམས་ཅན་
ཐམས་ཅད་ལ་ཕན་པ་དང་བདེ་བར་དམིགས་པ་མཐའ་ཡས་པའི་དགེ་བའི་རྩ་བ་མཐའ་
ཡས་པ་དག་བག་མེད་པར་གྱུར་ཏམ། གཉིད་ཀྱིས་ལོག་ཀྱང་ཉིན་མཚན་དུ་སེམས་
ཀྱི་སྐད་ཅིག་ལ་འཕེལ་བ་དང་རྒྱས་པ་དང་ཡོངས་སུ་རྫོགས་པར་འགྱུར་ཏེ། ཞེས་
གསུངས་སོ། །དེའི་བག་ཆགས་ཡིད་ཀྱི་ཤེས་པ་ལ་བཞག་པས་དེ་རྒྱུན་མི་འཆད་པའི་
རྗེས་སུ་འཇུག་པའི་ཕྱིར་རོ། །འདི་དང་སྤྱོད་འཇུག་ལེའུ་དང་པོར་བཤད་པ་རྣམས་
འདི་ལ་ཁུངས་མཛད་དོ། །གསུམ་པ་ནི། གང་ཞིག་སོགས༢། བྱང་ཆུབ་སེམས་དཔའ་
གང་ཞིག་བསྐལ་པ་དཔག་ཏུ་མེད་པའི་༡དུས་སུའང་འཁོར་བར་རྒྱུན་མི་འཆད་པར་
གནས་ཏེ། ལུས་ཅན་སེམས་ཅན་དཔག་ཏུ་མེད་པ་༢སྡུག་བསྔལ་ལས་རྣམ་པར་གྲོལ་
བའི་དོན་དུ་འབྲས་བུ་བྱང་ཆུབ་ཆེན་པོ་ཡོན་ཏན་དཔག་ཏུ་མེད་པ་༣དང་ལྡན་པ་དེ་
ཐོབ་པར་འདོད་ཅིང་། ཚོགས་གཉིས་ཀྱིས་བསྡུས་པའི་དགེ་བ་དཔག་ཏུ་མེད་པ་༤
སྒྲུབ་པར་བྱེད་པར་འདོད་པ་དེས་ཀོ་འབྲས་བུ་བྱང་ཆུབ་ཆེན་པོ་དཔག་ཏུ་མེད་ཀྱང་།
• 228 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གོང་དུ་བཤད་པའི་དཔག་ཏུ་མེད་པ་རྣམ་པ་བཞི་ཡི་ཚོགས་མཐའ་ཡས་པ་དེ་ཉིད་ཀྱིས་
དུས་རིང་པོར་མི་ཐོགས་པར། ཇི་ལྟ་བུར་ན་འཐོབ་པར་མི་འགྱུར་ཏེ་ཐོབ་པར་ངེས་
པའི་ཕྱིར་བསྐལ་པའི་ཡུན་དང་སེམས་ཅན་གྱི་མཐའ་ལ་མི་སྐྲག་ཅིང་སྤྲོ་བ་བསྐྱེད་པར་
བྱའོ། ། མ་སྐྱེས་དགྲའི་འགྱོད་པ་བསལ་བ་ལས། སྔོན་སངས་རྒྱས་ཐམས་ཅད་ཟིལ་
གྱིས་གནོན་པ་ཞེས་བྱ་བ་མཆོག་ཟུང་གཉིས་དང་བཅས་པ་བསོད་སྙོམས་ལ་བྱོན་པའི་
ལམ་ཁར་ཁྱེའུ་གསུམ་རྩེ་ཞིང་ཡོད་པ་ལས། དེ་དག་དད་ནས་རང་རང་གི་རྒྱན་ཕུལ་
ཏེ། གཉིས་ཀྱིས་མཆོག་ཟུང་གཉིས་ལ་དམིགས་ནས་དེ་ལྟ་བུར་གྱུར་ཅིག་ཅེས་སྨོན།
གཅིག་གིས་སངས་རྒྱས་ལ་དམིགས་ནས་འདི་ལྟ་བུར་གྱུར་ཅིག་ཅེས་སྨོན་པ་དེ་ཉིད་
སྔར་སངས་རྒྱས་ནས་ཤཱཀྱ་ཐུབ་པར་གྱུར། གཞན་གཉིས་དེའི་མཆོག་ཟུང་གཉིས་སུ་
གྱུར་པ་ལ་སངས་རྒྱས་ཀྱིས་ཆོས་བསྟན་པས་ད་གཟོད་དགྲ་བཅོམ་ཐོབ། དེའི་ཚེ་
བཅོམ་ལྡན་འདས་ཀྱིས་མྱུར་དུ་མྱ་ངན་ལས་འདའ་བར་འདོད་ན་ཐམས་ཅད་མཁྱེན་
པ་ཉིད་དུ་སེམས་བསྐྱེད་པར་བྱ་སྟེ། མྱུར་བའི་ཐེག་པ་ནི་ཐེག་པ་ཆེན་པོ་ཉིད་ཡིན་ནོ་
ཞེས་གསུངས་སོ། །འདིས་མཆོད་ཡུལ་དང་མཆོད་རྫས་མཉམ་ཡང་ཐེག་ཆེན་སེམས་
བསྐྱེད་ཀྱི་དབང་གིས་འབྲས་བུ་ལ་ཁྱད་པར་བྱུང་བ་ཡིན་གསུངས། སངས་རྒྱས་ཀྱི་
སྐུ་གཟུགས་མཐོང་ནས་དད་པས་བྱང་ཆུབ་ཀྱི་སེམས་བསྐྱེད་པར་བཤད་པའང་འདི་
ལྟ་བུའོ། ། སྡུད་པ་ལས། བྱང་ཆུབ་སེམས་དཔའ་གང་ཞིག་ཡུན་རིང་འཁོར་འདོད་
ཅིང་། །སེམས་ཅན་དོན་དང་ཞིང་སྦྱོང་བརྩོན་པའི་རྣལ་འབྱོར་པ། །སྐྱོ་བའི་བློ་ནི་རྡུལ་
ཙམ་སྐྱེ་བར་མི་འགྱུར་ན། ། དེ་ནི་བརྩོན་འགྲུས་ཕ་རོལ་ཕྱིན་ལྡན་གཡེལ་བ་མེད། །ཅེས་
གསུངས་སོ། །གཉིས་པ་ཚོགས་གཉིས་ལ་སྒྱིད་ལུག་མི་བྱ་བ་ལ་ལྔ། ཚོགས་གཉིས་
ཀྱིས་ལུས་སེམས་ཀྱི་སྡུག་བསྔལ་སེལ་བ་སྤྱིར་བསྟན། བསོད་ནམས་ཀྱིས་ལུས་ཀྱི་
སྡུག་བསྔལ་སེལ་བ། ཡེ་ཤེས་ཀྱིས་ཡིད་ཀྱི་སྡུག་བསྔལ་སེལ་བ། ཚོགས་གསོག་པ་
ལ་སྐྱོ་བའི་རྒྱུ་མེད་པ། སྙིང་རྗེ་ཆེན་པོའི་ནུས་མཐུ་བསྟན་པའོ། །དང་པོ་ནི། བསོད་
ནམས་སོགས༡། བྱང་ཆུབ་ཆེན་པོ་སྒྲུབ་པ་ལ་སྒྱིད་ལུག་པར་བྱེད་མི་རིགས་ཏེ། ཐོག་
-229

ནི་དབུ་མ་རིན་ཆེན་ཕྲེང་བ་རྩ་འགྲེལ།
མ་མེད་པ་ནས་ད་ལྟའི་བར་རང་དོན་དུ་འཁོར་བའི་བྱ་བ་ལ་སྤྲོ་བས་བསྒྲུབས་པ་ནི་
རང་ལ་སྡུག་བསྔལ་མཐའ་ཡས་པར་བསྐྱེད་པར་ཟད་ཀྱི། དོན་གཉིས་སྒྲུབ་པའི་ཐབས་
ཅུང་ཟད་ཀྱང་མེད་པའི་ཕྱིར་རོ། ། སངས་རྒྱས་མྱུར་དུ་མ་ཐོབ་ཀྱང་ཚོགས་སྦྱོར་གྱི་
སྐབས་སུ་སྔོན་གྱི་ལས་དང་འཕྲལ་དུ་ཉེས་ལྟུང་ཕོགས་པས་སྡུག་བསྔལ་འབྱུང་ཡང་།
བྱང་ཆུབ་ཀྱི་སེམས་ཀྱི་མཐུས་ཐ་མལ་གཞན་དང་མི་འདྲ་སྟེ། དུས་མཐའི་མེའི་དཔེ་
དང་སྐྱེལ་མ་དཔའ་བོའི་དཔེ་ལ་སོགས་པས་ཕན་ཡོན་བཤད་པ་ལྟར་ཡིན་ལ། ཆོས་
ཐམས་ཅད་སྐྱེ་བ་མེད་པར་རྟོགས་པའི་འཕགས་པའི་གང་ཟག་ལ་ནི་ལས་ཀྱི་འཕེན་
པ་སོགས་མེད་པས། བསོད་ནམས་ཀྱི་ཚོགས་མཐའ་ཡས་པ་ཞེས་བྱ་བ་དང་ཡེ་ཤེས་
ཀྱི་ཚོགས་མཐའ་ཡས་པ་ཞེས་པའི་གཉེན་པོ་སྟོབས་དང་ལྡན་པ་དེ་དག་གིས། སྒྲུབ་
པ་པོ་བྱང་སེམས་དེའི་ལུས་དང་སེམས་ཀྱི་སྡུག་བསྔལ་དག་མ་ལུས་པ་མྱུར་བ་ཉིད་དུ་
སེལ་བར་བྱེད་པའི་ཕྱིར་ཤིན་ཏུ་སྤྲོ་བས་བརྩོན་པར་བྱའོ། །གཉིས་པ་ནི། སྡིག་པ་
སོགས༡། ཚོགས་གསོག་པ་ལ་ལུས་ཀྱི་སྡུག་བསྔལ་མི་མྱོང་བ་ནི་འདི་ལྟར། སྡིག་པ་
བྱས་པས་ངན་འགྲོར་སྐྱེས་ནས་དེའི་ལུས་ཀྱི་ནི་སྡུག་བསྔལ་གྱི་ཁྱད་པར་བཀྲེས་སྐོམ་
དང་ཚ་གྲང་ལ་སོགས་པ་དཔག་ཏུ་མེད་པ་འབྱུང་ལ། བྱང་ཆུབ་སེམས་དཔའ་དེས་
སྡིག་པ་མ་བྱས་ཤིང་ཚོགས་གཉིས་བསགས་པའི་བསོད་ནམས་ཀྱིས། སྲིད་པ་གཞན་
དང་གཞན་དུ་སྐྱེ་བ་ན་བདེ་བ་འབའ་ཞིག་འབྱུང་གི་ངན་སོང་གི་སྡུག་བསྔལ་སོགས་
ཅུང་ཟད་ཀྱང་དེ་ལ་མྱོང་བ་མེད་དོ། ། མདོ་ལས། བསོད་ནམས་ཐར་བ་ཐོབ་བྱེད་
མཆོག །བསོད་ནམས་འཇིག་རྟེན་གྲགས་བྱེད་ཡིན། །མཐོ་རིས་ཐོབ་བྱེད་ངན་སོང་
སྤོང་། །དེ་ཕྱིར་བླ་མེད་བསོད་ནམས་བཙལ། །ཞེས་གསུངས་སོ། །གསུམ་པ་ནི།
རྨོངས་པས་སོགས༡། ཚོགས་གཉིས་གསོག་པ་ལ་ཡིད་ཀྱིས་སྡུག་བསྔལ་ཡང་མེད་
དེ། དངོས་པོ་ཐམས་ཅད་ལ་ཡོད་མེད་ཀྱི་མཐར་ལྟ་ཞིང་གནས་ལུགས་སྤྲོས་བྲལ་གྱི་
དོན་ལ་རྨོངས་པས་ཡིད་ཀྱི་སྡུག་བསྔལ་ནི། ཡུལ་དོན་དུ་གཉེར་བའི་ཆགས་པ་དང་
གདོན་ལ་སོགས་པའི་འཇིགས་པ་དང་། གཞན་གྱི་རྫས་ཐོབ་ཏུ་རེ་བའི་འདོད་པ་ལ་
- 230

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
སོགས་པ་དཔག་ཏུ་མེད་པ་འབྱུང་བས་ཡིད་གདུང་བར་འགྱུར་ལ། བྱང་ཆུབ་སེམས་
དཔའ་ཚོགས་གསོག་པ་དེ་ལ་འཁྲུལ་སྣང་གི་སྡུག་བསྔལ་མེད་པ་ནི་དེས་ཆོས་ཐམས་
ཅད་ཀྱི་རྩ་བ་དང་གཞི་དང་རྟེན་རང་བཞིན་གྱིས་མེད་པར་གནས་ལུགས་ཀྱི་དོན་ཤེས་
པའི་ཤེས་རབ་ཀྱིས་རྨོངས་པ་བསལ་ནས། ཡིད་ཀྱི་སྡུག་བསྔལ་དེ་ནི་བརྟན་པ་ཐོབ་
པའི་སྟོབས་ཀྱིས་ཀྱང་མྱུར་བ་ཉིད་དུ་སྤོང་བའི་ཕྱིར་རོ། །དཔེར་ན་སྒྱུ་མའི་དམག་གི་
དཔུང་ངོ་ཤེས་པ་བཞིན་ནོ། །སྡུད་པར། འགྲོ་བ་འཁྲུལ་བ་རི་དྭགས་རྒྱར་ཆུད་འདྲར་
ཤེས་ནས། །ཤེས་རབ་ལྡན་པ་མཁའ་ལ་བྱ་བཞིན་རྣམ་པར་རྒྱུ། །ཞེས་གསུངས་པ་
ལྟར་རོ། །བྱང་ཆུབ་སེམས་དཔའ་ནི་འགོག་པའི་བདེ་བ་ལའང་མི་ཆགས་ན་འཁོར་
བའི་བདེ་བ་ལ་ལྟ་ཅི་སྨོས། བདེ་སྡུག་གི་དངོས་པོ་བདེན་མེད་དུ་ཤེས་པས་སྡུག་བསྔལ་
གྱིས་ཀྱང་མི་འཇིགས་སོ། ། ཟླ་བ་སྒྲོན་མེ་ལས། བདེ་བ་ལ་མི་ཆགས་པ་དང་། སྡུག་
བསྔལ་ལ་ཕྱིར་ཕྱོགས་པར་མི་བྱའོ། །ཞེས་གསུངས་སོ། །བཞི་པ་ནི། ལུས་དང་
སོགས༢། སྡུག་བསྔལ་གྱིས་སུན་པ་མེད་པ་གང་ཞིག་ལ་ལུས་དང་ཡིད་ཀྱི་སྡུག་བསྔལ་
གྱིས། བཤད་མ་ཐག་པ་དེ་ལྟར་ཤིན་ཏུ་མ་རྨས་ཤིང་མ་གནོད་པར་སྐྱོ་བའི་རྒྱུ་ཅུང་
ཟད་ཀྱང་མེད་པ་དེའི་ཕྱིར་ན། གལ་ཏེ་བྱང་ཆུབ་སེམས་དཔའ་འཇིག་རྟེན་འཁོར་བའི་
མཐས་གཏུགས་པར་གནས་ནས་འཇིག་རྟེན་རྣམས་འཁོར་བའི་རྒྱ་མཚོ་ལས་འདྲེན་
ཀྱང་ཅི་སྟེ་སྐྱོ་སྐྱོ་བ་མ་ཡིན་ནོ། ། ། ། །
མདོ་སྡེ་རྒྱན་ལས། དེ་ཡིས་ཆོས་ཀུན་སྒྱུ་མ་ལྟ་བུ་དང་། ། སྐྱེ་བ་སྐྱེད་མོས་ཚལ་འགྲོ་
ལྟར་རྟོགས་ནས། །འབྱོར་བའི་དུས་དང་རྒུད་པའི་དུས་ན་ཡང་། །ཉོན་མོངས་སྡུག་
བསྔལ་དག་གིས་འཇིགས་པ་མེད། །ཅེས་གསུངས་སོ། །དཔེར་ན་ལུས་སེམས་ཀྱི་
སྡུག་བསྔལ་བས་གཟིར་བ་རྣམས་ལ་ནི་དུས་ཐུང་ངུ་ཡིན་ཡང་ཡུན་རིང་བར་སྣང་ནས་
བཟོད་པར་དཀའ་ན། ཡུན་རིང་པོར་གཟིར་བ་ལ་སྨོས་ཅི་དགོས་ཏེ་ནད་དྲག་པོས་
བཏབ་པའི་ཉིན་མཚན་གྱི་སྣང་བ་བཞིན་ནོ། །བྱང་ཆུབ་སེམས་དཔའ་ལུས་སེམས་
ཀྱི་སྡུག་བསྔལ་མེད་ཅིང་བདེ་བ་འབའ་ཞིག་མྱོང་བ་ལ་ཡུན་རིང་པོ་མཐའ་ཡས་པའི་
- 231 -

༈ རོ དབུ་མ་རིན་ཆེན་ཕྲེང་བ་རྩ་འགྲེལ།
དུས་སུ་གནས་ཀྱང་ཅི་ཞིག་གནོད་དེ། འདོད་པ་ཁོ་ན་ཡིན་གྱི་མི་འདོད་པ་ཅུང་ཟད་
ཀྱང་མེད་པས་གདོན་མི་ཟ་བར་ཚོགས་གསོག་པ་ལ་འབད་པར་རིགས་ཀྱི་སྒྱིད་ལུག་
མི་བྱའོ། །དཔེར་ན་ནད་མེད་པའི་ཉིན་མཚན་བཞིན་ནོ། །གང་གི་ཕྱིར་ནམ་ཞིག་བསྐལ་
པ་སྐད་ཅིག་ཏུ་སྣང་ཞིང་སྡུག་བསྔལ་དང་ལེན་གོམས་པའི་རྒྱུ་མཐུན་ལས་སྡུག་བསྔལ་
བདེ་བར་འགྲོ་བའི་ཏིང་ངེ་འཛིན་ཐོབ་སྟེ། ཡབ་སྲས་མཇལ་བར། བཅོམ་ལྡན་འདས་
ཆོས་ཐམས་ཅད་ལ་བདེ་བར་འགྲོ་བ་ཞེས་བྱ་བའི་ཏིང་ངེ་འཛིན་མཆིས་ཏེ
། ཏིང་ངེ་
འཛིན་དེ་གང་གིས་ཐོབ་པས་བྱང་ཆུབ་སེམས་དཔའ་དམིགས་པའི་དངོས་པོ་ཐམས་
ཅད་ལ་བདེ་བའི་ཚོར་བ་ཤ་སྟག་མྱོང་བར་འགྱུར་ཞིང་སྡུག་བསྔལ་གྱི་ཚོར་བ་མི་མྱོང་
ལ། 
སྡུག་བསྔལ་ཡང་མ་ལགས་བདེ་བ་ཡང་མ་ལགས་པ་མི་མྱོང་སྟེ། དེ་ལ་སེམས་
ཅན་དམྱལ་བའི་གནོད་པ་བགྱིས་ཀྱང་བདེ་བའི་འདུ་ཤེས་ཉེ་བར་གནས་པར་འགྱུར་
བ་དང་སོགས་རྒྱ་ཆེར་གསུངས་སོ། ། ལྔ་པ་ནི། དེ་ལ་སོགས༡། འོ་ན་བྱང་ཆུབ་སེམས་
དཔའ་ལ་ཡིད་ཀྱི་གདུང་བ་ཅུང་ཟད་ཀྱང་མེད་དམ་ཞེ་ན་རང་དོན་གྱི་སྡུག་བསྔལ་ནི་
ཅུང་ཟད་ཀྱང་མེད་དེ། བྱང་སེམས་དེ་ལ་ལུས་ཀྱི་སྡུག་བསྔལ་མེད་ལ་ཡིད་ཀྱི་སྡུག་
བསྔལ་ཡང་ག་ལ་ཡོད་དེ་ཅུང་ཟད་ཀྱང་མེད་པ་སྔར་བཤད་པའི་ཕྱིར་རོ། །འོན་ཀྱང་
བྱང་ཆུབ་སེམས་དཔའ་དེ་ནི་སྙིང་རྗེ་ཆེན་པོའི་སྟོབས་ཀྱིས་འཇིག་རྟེན་སྡུག་བསྔལ་
དང་མ་བྲལ་བས་ཐུགས་གདུང་ལ། དེ་ཡང་དགེ་བ་ཁྱད་པར་ཅན་ཡིན་གྱི་མི་འདོད་
པའི་དོན་ནི་མ་ཡིན་ནོ། ། ་་་་་སྦྱང་སྐུད་པ་དེ་མིན་དགེ་བ་ལ །
སྙིང་རྗེ་དེ་ཉིད་ཀྱིས་ནི་བྱང་ཆུབ་སེམས་དཔའ་འཁོར་བར་ཡུན་རིང་དུ་གནས་པ་ཡིན་
ནོ། ། སྤྱོད་འཇུག་ལས། སྡིག་པ་སྤངས་ཕྱིར་སྡུག་བསྔལ་མེད། །མཁས་པའི་ཕྱིར་ན་
མི་དགའ་མེད། །གཞན་དོན་འཁོར་བར་གནས་ཀྱང་ནི། སྙིང་རྗེ་ཅན་དག་ཅི་སྟེ་སྐྱོ། །
ཞེས་གསུངས་སོ། །བྱང་ཆུབ་སེམས་དཔའ་གཞན་དོན་དུ་འཁོར་བར་གནས་པའི་རྒྱུ་
ནི་སྙིང་རྗེའི་སེམས་ཅན་ལ་སྲེད་པ་འདི་ཙམ་དུ་ཟད་དོ། །གསུམ་པ་དོན་བསྡུ་བ་ནི།
དེ་བས་སོགས༡། 
སྡུག་བསྔལ་གཉིས་དང་བྲལ་བ་རྒྱུ་མཚན་དེ་བས་ན་སེམས་ཅན་
- 232 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གྱི་སྡུག་བསྔལ་སེལ་བར་འདོད་པའི་སོ་སོ་སྐྱེ་བོའི་གནས་སྐབས་པས་སངས་རྒྱས་
ཐོབ་པ་ལ་དུས་རིང་པོར་ཐོགས་ཞེས་བློ་དང་ལྡན་པ་རྣམས་ཀྱིས་སྒྱིད་མི་ལུག་ཅིང་ཉེས་
པ་ཟད་ཅིང་ཡོན་ཏན་ཐོབ་པའི་དོན་དུ་ནི། ཚོགས་གཉིས་གསོག་པ་འདི་ལ་རྟག་ཏུ་
འབད་པར་བྱ་སྟེ། ས་ཐོབ་ནས་ནི་སྐད་ཅིག་རེ་ཡང་བསྐལ་པ་དུ་མའི་ཚོགས་སོགས་
པའི་ཐབས་ཡོད་པས་འདོད་ན་ཞག་བདུན་གྱིས་འཚང་རྒྱ་ལ། འདོད་ན་བསྐལ་པ་
ནས་བསྐལ་པར་གནས་པའི་དབང་ཐོབ་པ་ཡིན་ཞིང་། འཁོར་འདས་མཉམ་ཉིད་ཀྱི་
ལྟ་བ་རྟོགས་ན་འཁོར་བ་ཞི་བའི་བདེ་བ་ཉིད་དུ་འགྱུར་ལ། སྙིང་རྗེ་ཆེན་པོས་རྨི་ལམ་
ལྟ་བུའི་སེམས་ཅན་སྡུག་བསྔལ་འཁྲུལ་སྣང་གིས་མནར་བའི་འཁོར་བར་གནས་ནས་
ཚོགས་གསོག་པ་ལ་དཀའ་བ་ཅུང་ཟད་ཀྱང་མེད་པའི་ཕྱིར་རོ། ། དེ་ལྟར་ཡང་རྒྱན་ལས།
རང་གི་ཡོན་ཏན་སེམས་ཅན་ཕན་འདོགས་དགའ། །བསམ་བཞིན་སྐྱེ་བ་རྫུ་འཕྲུལ་
རྣམ་པར་འཕྲུལ། །རྒྱན་དང་སྟོན་མོ་མཆོག་ལ་བརྩེ་དགའ་བ། །སྙིང་རྗེའི་བདག་ཉིད་
མིན་པ་རྣམས་ལ་མེད། །ཅེས་གསུངས་སོ། ། 11:
གཞན་དུ་ཐེག་ཆེན་གྱི་ལྟ་སྤྱོད་ལ་མི་དགའ་ཞིང་འཁོར་བས་འཇིགས་ནས་རྒྱབ་ཏུ་་་
ཕྱོགས་ན་འཁོར་བའི་རྒྱུ་འབྲས་ཙམ་སྤངས་ཀྱང་ཞི་མཐར་ལྟུང་བར་འགྱུར་ཏེ། དེ་
ལས། ཆེར་འོས་སེམས་བསྐྱེད་སྤངས་པའི་སྐྱེ་བོ་དག །གཞན་དོན་སེམས་དང་དེ་ཡི་
ཐབས་རྙེད་དང་། །དགོངས་ཆེན་དོན་དང་དེ་ཉིད་མཆོག་མཐོང་བའི། །བདེ་བ་དེ་
སྤངས་ཞི་བར་འགྲོ་བར་འགྱུར། །ཞེས་གསུངས་པའི་ཕྱིར། བཞི་པ་ཚོགས་གཉིས་
ཀྱི་ངོ་བོ་ལ་གདམས་པ་ལ་གསུམ་སྟེ། མི་མཐུན་ཕྱོགས་ལས་བསླང་ཞིང་ངོ་བོ་བསྟེན་
པར་གདམས་པ་དང་། དུག་གསུམ་དང་དེས་ལས་གསོག་པའི་འབྲས་བུ་དང་། ཚོགས་
གཉིས་དངོས་སོ། །དང་པོ་ནི། ཆགས་དང་སོགས༡། འདོད་པའི་ཡུལ་ལ་ཐ་མལ་གྱི་
འདོད་ཆགས་དང་ཁོང་འཁྲུག་པའི་ཞེ་སྡང་དང་བླང་དོར་རྨོངས་པའི་གཏི་མུག་དང་ནི།
སྡུག་བསྔལ་དུ་མའི་འབྱུང་གནས་ཡིན་པས་ཉེས་པ་ཆེན་པོར་གྱུར་པ་མཁྱེན་ནས་དེ་
དག་ཡོངས་སུ་སྤོངས་ཤིག གང་ལའང་མ་ཆགས་པ་དང་མི་སྡང་བ་དང་གནས་ལུགས་
- 233 -

དབུ་མ་རིན་ཆེན་ཕྲེང་བ་རྩ་འགྲེལ། ཏི་
ཤེས་པས་གཏི་མུག་མེད་པའི་དགེ་བའི་རྩ་བ་ནི། ཡོན་ཏན་མ་ལུས་པའི་འབྱུང་ཁུངས་
སུ་མཁྱེན་ནས་དེ་རྣམས་ལ་གུས་པར་སྟེན་ཅིག་ཅེས་གདམས་སོ། །གཉིས་པ་ནི།
ཆགས་པས་སོགས༡། གོང་དུ་བཤད་པའི་ཉེས་པ་རྣམས་ཀྱིས་ངན་སོང་དུ་འགྲོ་བ་
ཙམ་དུ་བཤད་ནས་འདིར་བྱེ་བྲག་ཏུ་ཕྱེ་ནས་སྟོན་ཏོ། །དེ་ཡང་ལོངས་སྤྱོད་སོགས་ལ་
ཆགས་པས་ཡི་དྭགས་ཀྱི་འགྲོ་བར་འགྲོ་ལ། གཞན་ལ་མནར་སེམས་པའི་ཞེ་སྡང་གིས་
ནི་དམྱལ་བར་འཕེན་ཞིང་། རྨོངས་པས་བདེ་འགྲོར་འཕེན་པ་ཡང་ཡོད་མོད་ཀྱི་ཕལ་
ཆེར་དུད་འགྲོར་འགྲོ་བར་འགྱུར་རོ། ། དེ་ལས་བཟློག་པའི་དགེ་རྩ་གསུམ་གྱིས་ལྷ་
དང་མིའི་སྐྱེ་བ་ཐོབ་པ་ཉིད་དོ། །དུག་གསུམ་གྱིས་བསྐྱེད་པའི་ལས་དང་བཅས་པ་
སྤངས་པའི་དགེ་བས་གནས་སྐབས་ལྷ་མི་དང་མཐར་ཐུག་བྱང་ཆུབ་ཐོབ་པར་འགྱུར་
ཏེ༑ ཏིང་རྒྱལ་ལས། མི་གཙང་བས་ནི་འདོད་ཆགས་རྟག་ཞི་གྱིས། །བཟོད་པའི་
སྟོབས་ཀྱིས་ཞེ་སྡང་ཚར་ཆོད་ཅིག །ཤེས་རབ་སྟོབས་ཀྱི་གཏི་མུག་བསལ་བར་གྱིས། །
རྒྱལ་བས་བསྔགས་པའི་བྱང་ཆུབ་ཐོབ་པར་འགྱུར། །ཞེས་གསུངས་སོ། །གསུམ་པ་
ནི། སྐྱོན་སྤངས་སོགས༡། དུག་གསུམ་གྱི་སྐྱོན་རྣམས་སྤངས་དགེ་བའི་རྩ་བ་གསུམ་
གྱི་ཡོན་ཏན་འཛིན་པ་ནི། གནས་སྐབས་ངན་སོང་ལས་བདེ་བས་མངོན་པར་མཐོ་བ་
པ་ཡི་ཆོས་ཡིན་ལ། དེ་ཉིད་བྱང་ཆུབ་སེམས་ཀྱིས་ཀུན་ནས་བསླངས་པའི་བསོད་ནམས་
ཀྱི་ཚོགས་སུ་འགྱུར་བ་ཡིན་ནོ། ། ད་ནི་ཚོའི་ལས་འགན་གང་
རྟེན་འབྱུང་གི་དོན་ཕྱིན་ཅི་མ་ལོག་པ་ཤེས་པས་ཆོས་ཐམས་ཅད་ལ་བདེན་པར་འཛིན་
པ་ཡོངས་སུ་ཟད་པའི་ཐབས་རྣམས་ནི། འབྲས་བུ་ངེས་པར་ལེགས་པ་པ་ཡི་ཆོས་ཡིན་
ལ་བྱང་ཆུབ་སེམས་དཔའི་ཡེ་ཤེས་ཀྱི་ཚོགས་ཞེས་བྱའོ། །ཆགས་སོགས་ཀྱིས་བསྐྱེད་
པའི་ལས་མི་དགེ་བ་དང་མ་ཆགས་པ་སོགས་ཀྱིས་བསྐྱེད་པའི་ཟག་བཅས་དགེ་བའི་
ལས་ལ་སོགས་པ་རྨི་ལམ་ལྟར་ཤེས་པར་བྱ་སྟེ། ཆོས་ཐམས་ཅད་འབྱུང་བ་མེད་པར་
བསྟན་པ་ལས། འདོད་ཆགས་མི་དམིགས་དེ་བཞིན་ཞེ་སྡང་དང༌། །གཏི་མུག་འདི་
ལ་ནམ་ཡང་མི་དམིགས་སོ། ། ཆོས་ཀུན་ནམ་མཁའ་འདྲ་བར་རབ་ཤེས་པ། །དེ་ལྟར་
- 234 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
སུས་ཤེས་དེ་ནི་རྒྱལ་པོར་འགྱུར། །ཞེས་གསུངས་སོ། །ལྔ་པ་ཚོགས་གཉིས་ཀྱི་ཡན་
ལག་ལ་གཉིས། མདོར་བསྟན། རྒྱས་བཤད་དོ། །དང་པོ་ལ་གཉིས། བསོད་ནམས་
ཀྱི་ཚོགས་ཀྱི་ཡན་ལག ཡེ་ཤེས་ཀྱི་ཚོགས་ཀྱི་ཡན་ལག་གོ །དང་པོ་ལ་གསུམ། མཆོད་
ཡུལ་སྒྲུབ་པ་དང་། དེ་ལ་མཆོད་པ་དང་། མཆོད་ཡུལ་མིན་པ་མཆོད་པ་དགག་པའོ། །
དང་པོ་ལ་གཉིས། གསར་དུ་སྒྲུབ་པ་དང་། བསྒྲུབས་ཟིན་མཆོད་པའོ། །དང་པོ་ནི།
སངས་རྒྱས་སྐུ་གཟུགས་སོགས་ཚིག་བཅད་༢དང་རྐང་པ༡། རྒྱལ་པོ་ཁྱོད་ཀྱིས་རྒྱུ་
རིན་པོ་ཆེ་ལ་སོགས་པས་བྱས་པའི་སངས་རྒྱས་ཀྱི་སྐུ་གཟུགས་དང་སངས་རྒྱས་ཀྱི་
མཆོད་རྟེན་རིང་བསྲེལ་ཁྱད་པར་ཅན་དང་ལྡན་པ་དང་། གསུང་རབ་གླེགས་བམ་
མང་པོ་དང་དེ་དག་བཞུགས་པ་དང་དགེ་འདུན་གྱི་གཙུག་ལག་ཁང་དག་གུས་པའི་
ཚུལ་དུ། རྒྱུ་བཟང་ལ་ཡངས་པ་ཤིན་ཏུ་རྒྱ་ཆེན་པོ་དང་། དགེ་འདུན་བཞུགས་པའི་
གནས་མལ་དང་དེའི་གཉེར་བྱེད་པ་ལ་སོགས་པ་རྒྱ་ཆེན་པོ་དང་། བཟའ་བཏུང་ཡོ་
བྱད་ཁྱད་པར་ཅན་དང་བཅས་པས་འབྱོར་བ་རྒྱས་པས་ཕྱུག་པོ་ཉིད་དུ་བསྒྲུབ་པར་་་
མཛོད་ཅིག རྒྱུ་རིན་པོ་ཆེ་ལས་བྱས་པའི་མཆོད་རྟེན་ཆེན་པོ་ལྟ་ཞོག་གི ། རྒྱུ་དམན་པ་
ལས་ཨ་རུ་ར་ཙམ་གྱི་མཆོད་རྟེན་ལ་སྲོག་ཤིང་ཁབ་ཙམ་དང་གདུགས་རྒྱ་ཤུག་གི་ལོ་
མ་ཙམ་བྱས་པའི་བསོད་ནམས་དཔག་ཏུ་མེད་པར་གསུངས་པ་དང༌། པདྨ་དཀར་པོ་
ལས། གང་གིས་རྩིག་ངོས་གཟུགས་ཀྱི་རི་མོ་ནི། །བསོད་ནམས་བརྒྱ་མཚན་ཡོངས་
སུ་རྫོགས་པའི་སྐུ། །བདག་གིས་བྲིས་སམ་གཞན་ལ་བྲིར་བཅུག་ཀྱང་། །དེ་དག་ཐམས་
ཅད་བྱང་ཆུབ་ཐོབ་པར་འགྱུར། །ཞེས་པས་སྡེར་སོ་དང་བླུགས་མ་རྣམས་ཀྱང་ཤེས་
པར་བྱའོ། །སྣ་ཚོགས་པའི་རིན་པོ་ཆེ་ཀུན་ལས་བགྱིས་པ་ཡི་སངས་རྒྱས་ཀྱི་སྐུ་གཟུགས་
དབྱིབས་མཛེས་པ་ལེགས་པར་བཞེངས་ཤིང་། རི་མོས་ཁྱད་པར་ལེགས་པར་བྲིས་
པའི་པདྨའི་གདན་ལ་བཞུགས་པ་མང་པོ་དག་དང་། དེ་ལ་རིན་པོ་ཆེ་ཀུན་གྱིས་ཡིད་
དུ་འོང་བར་བརྒྱན་པ་དག་བཟོ་བོ་རྣམས་ལ་བགྱིད་དུ་གསོལ་ཏེ་སྩོལ་ཅིག གླེགས་
བམ་ཡི་གེའི་རྣམ་པ་ཅན་རྣམས་ཆོས་སྐུའི་ཤ་རི་རམ་སྟེ་རིང་བསྲེལ་གཟུགས་སྐུ་ཡིན་
- 235

 ི དབུ་མ་རིན་ཆེན་ཕྲེང་བ་རྩ་འགྲེལ།
པར་ཕལ་པོ་ཆེ་ལས་བཤད་པ་དང༌། སྐུ་གཟུགས་ལ་སོགས་པ་རྣམས་ནི་འགྲོ་བའི་
བསོད་ནམས་ཀྱི་སྐལ་བར་སྨོན་ལམ་དང་ཐུགས་རྗེས་སྤྲུལ་བར་བཞག་པ་ཡིན་ཏེ།
པད་དཀར་ལས། སྐུ་གཟུགས་རྣམ་པ་མང་པོ་དེར་སྤྲུལ་ནས། །འགྲོ་བ་དགེ་ལ་སྤྱོད་
པའི་དོན་བྱེད་དོ། །
ཞེས་གསུངས། སཱཙྪ་ཞེས་དམ་པའི་གཟུགས་ཏེ་དམ་པ་ཆོས་སྐུའི་གཟུགས་བརྙན་
སྣང་བ་ཡིན་ཞིང་གཟུགས་སྐུ་དངོས་དང་བཟོ་ལས་གྲུབ་པ་རྣམས་མཇལ་བ་ལ་སངས་
རྒྱས་མཐོང་བར་འཇོག་གི ། ཡེ་ཤེས་ཆོས་ཀྱི་སྐུ་ནི་མིག་ལམ་དུ་མི་སྣང་ངོ༌། ། དེ་ཡང་
མདོ་ལས། དེ་བཞིན་གཤེགས་པ་ཟག་པ་མེད་པ་ཡི། །དགེ་བའི་ཆོས་ཀྱི་གཟུགས་
བརྙན་ལྟ་བུ་ཡིན། །འདི་ནི་དེ་བཞིན་ཉིད་བདེར་གཤེགས་མེད། །འཇིག་རྟེན་ཐམས་
ཅད་ཀྱིས་ནི་གཟུགས་བརྙན་མཐོང་། །ཞེས་གསུངས་པས་རང་གི་སེམས་མཉམ་པར་
དད་ན་རྟེན་ཅི་འདྲའང་རུང་སངས་རྒྱས་དངོས་ཀྱི་བྱིན་རླབས་འབྱུང་བའི་ལུང་དང་ལོ་
རྒྱུས་ཤིན་ཏུ་མང་པས་སྤྲོ་བར་བྱའོ། །མཆོད་རྟེན་བསྐོར་བའི་ཕན་ཡོན་ལས། ད་ལྟ་
ང་ལ་མཆོད་པ་དང་། ། མ་འོངས་རིང་བསྲེལ་མཆོད་པ་གཉིས། །སེམས་ནི་མཉམ་པར་
དད་པ་ཡི། །བསོད་ནམས་ལ་ནི་ཁྱད་པར་མེད། །ཅེས་གསུངས་སོ། །གཉིས་པ་ནི།
དམ་ཆོས་སོགས་རྐང་པ༢། སྔར་ནས་བཞུགས་པའི་དམ་ཆོས་གླེགས་བམ་དང་དགེ་
སློང་གི་དགེ་འདུན་དག་བཟའ་བཏུང་དང་ཡོ་བྱད་དང་དགྲ་ལ་སོགས་པས་གནོད་པ་
མེད་པར་ནན་ཏན་ཀུན་གྱིས་བསྐྱེད་པར་མཛོད་ཅིག མདོ་ལས། རྒྱུན་མི་འཆད་པར་
ཆོས་སྦྱིན་པ་དང་མི་འཇིགས་པ་སྦྱིན་པ་དང་བྱམས་སྙིང་རྗེ་སྒོམ་པ་དང་། རྟེན་རྙིང་
པ་ཞིག་རལ་དུ་སོང་བ་གསོ་བཅོས་བྱས་ན་གནས་སྐབས་སུའང་ཚེ་རིང་བ་དང་བདུད་
ཀྱིས་མི་ཚོགས་པ་ལ་སོགས་པའི་ཕན་ཡོན་ཆེན་པོ་འབྱུང་བར་གསུངས་པ་དང་། སངས་
རྒྱས་མཆོད་རྟེན་མཐོང་ནས་སུ། །ཞིག་པ་སླར་ཡང་བཅོས་པར་བྱ། །དེ་ཕྱིར་སྟོབས་
ནི་ཆེ་བ་དང་། །ལུས་ཆེ་བ་དང་མི་འཇིགས་འགྱུར། །ཞེས་སོ། །གཉིས་པ་དེ་ལ་མཆོད་
པ་ནི། གསེར་དང་སོགས་༣རྐང་པ༢། འཇིག་རྟེན་བདེ་བ་ཇི་སྙེད་པ། །དེ་ཀུན་དཀོན་
- 236 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
མཆོག་མཆོད་ལས་བྱུང་། །ཞེས་གསུངས་པས་རྟེན་ལ་གསེར་གྱི་ཏོག་དང་རིན་པོ་ཆེའི་
དྲ་བའམ་འཕྱང་འཕྲུལ་དག་ལེགས་པ་མང་པོ་ཉིད་ཀྱིས་མཆོད་རྟེན་རྣམས་ལ་ཐོགས་
ཤིག གསེར་དང་དངུལ་གྱི་རྒྱུ་ལས་བྱས་པའི་མེ་ཏོག་དང་རྡོ་རྗེ་རིན་པོ་ཆེ་དང་བྱུ་རུ་
དང་མུ་ཏིག་རིགས་སྣ་ཚོགས་པ་དག་དང་། ཟུར་ཆག་པ་ནོར་བུ་ཨན་ད་རྙིལ་ལམ་
ཨིནྡྲ་ནི་ལ་དང་། རིན་པོ་ཆེ་ཐམས་ཅད་འདིའི་རིགས་ལས་བྱུང་བ་བེཟླུརླ་དང་ནོར་
བུ་མཐོན་ཀ་ཆེན་པོ་རྣམས་ཀྱིས་མཆོད་རྟེན་རྣམས་ལ་མཆོད་ཅིག། མཆོད་རྟེན་ལ་མེ་
ཏོག་སོགས་བཏགས་པ་དང་དྲི་བཟང་བྱུགས་པས་རྒྱུ་དང་མཐུན་པའི་འབྲས་བུ་འཕྲལ་
དང་ཡུན་དུ་འབྱུང་བའི་ལོ་རྒྱུས་མང་པོ་མདོ་དང་འདུལ་བ་ལས་འབྱུང་ངོ༌། །མེ་ཏོག་
བརྩེགས་པའི་གཟུངས་ལས། སེང་གེ་རྣམ་པར་རྩེ་བ་འགའ་ཞིག་གིས་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡོན་ཏན་གྱི་ཚོགས་
དཔག་ཏུ་མེད་པ་དང་ལྡན་པ་དེའི་ཕྱིར་དེ་ལ་མཆོད་པའི་རྣམ་པར་སྨིན་པ་དེ་ཡང་དཔག་
ཏུ་མེད་པར་ཤེས་པར་བྱའོ། ། སེང་གེ་རྣམ་པར་རྩེ་བ་གང་ལ་ལ་དག་དེ་བཞིན་གཤེགས་
པ་བཞུགས་ཀྱང་རུང་ཡོངས་སུ་མྱ་ངན་ལས་འདས་ཀྱང་། མཆོད་པར་བྱེད་པ་དེ་དག་
ཐམས་ཅད་ནི་འདི་ལྟ་སྟེ། ཐེག་པ་གསུམ་ལས་ཐེག་པ་གཅིག་གིས་ཡོངས་སུ་མྱ་ངན་
ལས་འདས་པར་འགྱུར་རོ། །སེང་གེ་རྣམ་པར་རྩེ་བ་གང་གིས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཐོང་ནས་སེམས་དང་བར་
འགྱུར་ལ། དང་བའི་སེམས་ཀྱིས་རྙེད་པ་དང་ན་བཟའ་དང་སོགས་ནས་བདེ་བར་
སྦྱར་བ་ཐམས་ཅད་ཀྱིས་བསྟི་སྟང་དུ་བྱས་ཤིང་རི་མོར་བྱས་ཏེ་མཆོད་ཅིང་རྗེད་ལ་རིམ་
གྲོར་བྱས་པ་དང་། གང་ཞིག་གིས་དེ་བཞིན་གཤེགས་པ་ཡོངས་སུ་མྱ་ངན་ལས་འདས་
པའི་རིང་བསྲེལ་ཡུངས་འབྲུ་ཙམ་གྱི་མཆོད་རྟེན་ལ་མཆོད་པ་བྱ་བའི་རྣམ་པར་སྨིན་
པ་ནི་མཉམ་པར་ཤེས་པར་བྱ་སྟེ། བྱེ་བྲག་གམ་ཐ་དད་དུ་བྱ་བ་དེ་བཞིན་གཤེགས་
པའི་མཆོད་པ་ལ་མེད་དོ། །ཞེས་གསུངས། ཡང་གང་ཡང་སེང་གེ་རྣམ་པར་རྩེ་བ་དེ་
བཞིན་གཤེགས་པ་ལ་ལོ་བརྒྱའམ། ལོ་སྟོང་ཡང་རུང་སྟེ་བདེ་བའི་ཡོ་བྱད་ཐམས་ཅད་
- 237 -

དབུ་མ་རིན་ཆེན་ཕྲེང་བ་རྩ་འགྲེལ། རྒྱ་
ཀྱིས་བསྙེན་བཀུར་བྱས་པ་དང་། གང་ཞིག་གིས་དེ་བཞིན་གཤེགས་པ་ཡོངས་སུ་མྱ་
ངན་ལས་འདས་པའི་མཆོད་རྟེན་ལ། བྱང་ཆུབ་ཀྱི་སེམས་ཀྱིས་ཡང་དག་པར་ཟིན་
པས་མེ་ཏོག་འགའ་འབུལ་ལམ། ཆུ་སྙིམ་པ་གང་ཙམ་འཐོར་རམ། བྱུག་པའི་ཐིག་ལེ་
འདྲིའམ། མེ་ཏོག་གི་ཉལ་ཉིལ་འཕྱག་གམ། བྱུག་པ་འབུལ་ལམ། མར་མེ་འབུལ་
ཞིང་ཕུལ་ནས་དགའ་བའི་སེམས་ཀྱིས་གོམ་པའི་གནས་སྐབས་འགའ་བོར་ཏེ་སངས་
རྒྱས་བཅོམ་ལྡན་འདས་དེ་ལ་ཕྱག་འཚལ་ལོ་ཞེས་སྨྲ་བ་ཙམ་ལས་སེང་གེ་རྣམ་པར་
རྩེ་བ་བསྐལ་པའམ། བསྐལ་པ་བརྒྱའམ། བསྐལ་པ་སྟོང་ངམ། བསྐལ་པ་འབུམ་
དུའང་། ངན་འགྲོ་ལོག་པར་ལྟུང་བར་འགྲོ་བར་འགྱུར་བ་དེའི་གནས་མེད་དེ། འདི་
ལ་དོགས་པའམ་ཡིད་གཉིས་སམ་ཐེ་ཚོམ་ཟ་བར་མི་བྱའོ་ཞེས་གསུངས་སོ
། །གཞན་
ཡང་དམ་པའི་ཆོས་སྒྲུབ་པ་དང་སྨྲ་བ་རྣམས་ལ་མཆོད་པ་དང༌། ན་བཟའ་ལ་སོགས་
པའི་རྙེད་པ་དང་གདན་སྟོབ་པ་ལ་སོགས་པའི་བཀུར་སྟི་དང་ལྡན་པས་མཆོད་ནས།
ཆོས་ལ་དགའ་བ་རྣམས་ཀྱི་ཞིང་མཐུན་པར་གྱུར་བའི་སྔར་བཤད་པའི་ཆོས་དྲུག་ལ་
གུས་པས་བསྟེན་པར་མཛོད་ཅིག ཆོས་སྟོན་པའི་ཚེ་བླ་མ་ལ་རིམ་གྲོ་བགྱི་བའི་སྒོ་
ནས་གུས་པས་ཉན་པ་དང་། དེ་དག་གི་བྱ་བ་ཞབས་འབྲིང་པ་སོགས་དགོས་པ་ཡོངས་
སུ་སྤྱད་པ་རྣམས་དང་ནི་སྙུན་འདྲི་བའི་མདོངས་གསོལ་བ་དང༌། བྱང་ཆུབ་སེམས་
དཔའ་ནི་རྟེན་བཟང་ངན་ཇི་ལྟར་ཡང་རུང་ལྷ་དང་བཅས་པའི་ཕྱག་དང་མཆོད་པའི་
གནས་ཡིན་པས། རང་ལ་ཆོས་སྟོན་པ་མ་ཡིན་པའི་བྱང་ཆུབ་སེམས་དཔའ་རྣམས་
ལ་ཡང་རྟག་ཏུ་གུས་པས་སྤྱད་པ་ཐམས་ཅད་ཀྱིས་མཆོད་པར་མཛོད་ཅིག ཤར་གྱི་
རི་བོའི་སྡེ་བའི་ལུགས་ལས། ཤཱ་རིའི་བུས་བཅོམ་ལྡན་འདས་བྱང་ཆུབ་ཀྱི་སེམས་དང་
པོ་སྐྱེད་པ་ལའང་ཕྱག་འཚལ་ལོ། །བྱང་ཆུབ་སེམས་དཔའ་ཐ་ན་དུད་འགྲོར་གྱུར་པ་
ལ་ཡང་ཕྱག་འཚལ་ལོ། ། བས་
ཞེས་གསུངས། གསུམ་མཆོད་ཡུལ་མིན་པ་མཆོད་པ་དགག་པ་ནི། ཁྱོད་ཀྱིས་སོགས༡།
རྒྱལ་པོ་ཆེན་པོ་ཁྱོད་ཀྱིས་འཇིག་རྟེན་པའི་ལྷ་ཆེན་པོ་ལ་སོགས་པས་བཤད་པའི་གྲུབ་
- 238 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
མཐའི་མུ་ལ་བསྟེན་པའི་མུ་སྟེགས་ཅན་གྱི་སྟོན་པ་འཁོར་དང་བཅས་པ་གཞན་རྣམས་
ལ༑ སེམས་ཀྱིས་གུས་པ་དང་ལུས་ཀྱིས་མཆོད་པ་དང་ཕྱག་ལ་སོགས་ཀྱང་མི་བགྱི་
སྟེ༑ སྐྱོན་དང་ཡོན་ཏན་གྱི་ཁྱད་པར་མི་ཤེས་པའི་རྨོངས་པ་རྣམས་རྒྱལ་པོས་དེ་རྣམས་
ལ་གུས་པར་བྱས་པ་ན་དེའི་རྐྱེན་གྱིས། འཇིག་རྟེན་པའི་ལྷ་ལྟ་བུ་ཆགས་སོགས་ཀྱི་
སྐྱོན་དང་བཅས་པའི་གང་ཟག་བསྟན་པ་འདི་ལས་ཕྱི་རོལ་ཏུ་གྱུར་པ་རྣམས་ལ་ཆགས་
པར་འགྱུར་བ་གདའ་བའི་ཕྱིར་རོ། །བཤེས་གཉེན་དུ་མིང་བཏགས་པའི་ཆོས་ཕྱིན་
ཅི་ལོག་སྟོན་པ་རྣམས་ལའང་ཚུལ་དེ་ལྟར་ཤེས་པར་བྱའོ། །འདུལ་བ་ལས། མཆོག་
ཟུང་གཉིས་ཀྱིས་མུ་སྟེགས་པའི་སྟོན་པ་རྣམས་ཀྱིས་ཆོས་སྟོན་པ་ཕྱིན་ཅི་ལོག་པར་་་་
ཤེས་ནས། བློ་ངན་ལོག་པར་སྟོན་བྱེད་པ། །དམན་པར་སྟོན་པ་གྲགས་པ་སྟེ། །དེ་
ཡི་ཆོས་ནི་དེ་འདྲ་ན། །དེ་ཡི་ཆོས་མིན་ཅི་ཞིག་འདྲ། །ཞེས་གསུངས་པ་བཞིན་དུ་སྤང་
བར་བྱའོ། །གཉིས་པ་ཡེ་ཤེས་ཀྱི་ཚོགས་ཀྱི་ཡན་ལག་ནི། ཐུབ་དབང་སོགས༢། ཐུབ་
པའི་དབང་པོའི་གསུང་རབ་དངོས་དང་དེས་བདག་རྐྱེན་བྱས་པ་ལས་བྱུང་བའི་རིན་
ཆེན་ཕྲེང་བ་འདི་ལྟ་བུའི་གཞུང་རྣམས་འདྲི་བ་དང་བྲི་གཞིའི་གླེགས་བམ་སྟེ་ཤོག་གུ་
ཡང་ནི་ཅི་རིགས་པ་སྦྱིན་པར་མཛོད་ཅིག དེ་ཡང་ཡེ་ཤེས་ཀྱི་ཚོགས་ཀྱི་རྒྱུ་ཆོས་སྐུའི་
རིང་བསྲེལ་འདྲི་བྱེད་སྣག་ཚ་བཟང་པོ་དག་དང་སྙུག་གུ་དག སྔོན་དུ་འགྲོ་བས་ཐོག་
དྲངས་ཏེ་སྦྱིན་པར་མཛོད་ཅིག་དང་། དཀོན་བརྩེགས་ལས། དག་ཅིང་ཟང་ཟིང་མེད་
པའི་སེམས་ཀྱིས་སུ། །ཆོས་ཀྱི་སྦྱིན་བྱེད་རྒྱལ་བས་རབ་ཏུ་བསྔགས། །ཅེས་གསུངས་
པ་དེ་ཉིད་དུ་འགྱུར་བ་ཡིན་པས་འབད་པར་བྱའོ། ། ། །
རང་གི་ཡུལ་དུ་ཡི་གེའི་གྲྭ་ཁང་གང་དུ་ཀློག་པ་དང་བྲིས་དང་རྩིས་ལ་སོགས་པ་སློབ་
པའི་སློབ་དཔོན་བཅས་རྔན་པའི་འཚོ་བའི་བྱ་བ་དང༌། ཁང་བཟང་ལ་སོགས་པ་དག་
དང་དེ་ཡང་བཤད་མ་ཐག་པའི་ཞིང་བསྩལ་བ་ཡིས་འདི་ཙམ་གྱིས་འཚོ་བའི་ཚད་དང་
བརྟན་པར་གནས་པའི་ངེས་པར་བྱས་པ་དེ་དག་ནི། རང་དང་གཞན་གྱིས་ཡེ་ཤེས་
ཀྱི་ཚོགས་ཡོངས་སུ་སྤེལ་བའི་ཐབས་སུ་རྒྱུན་མི་འཆད་པར་མཛོད་ཅིག་དང་། བསམ་
- 239

ཀྱི་དབུ་མ་རིན་ཆེན་ཕྲེང་བ་རྩ་འགྲེལ། ཡོན་
པ་ཐམས་ཅད་བདེ་བླག་མྱུར་དུ་འགྲུབ་པར་འགྱུར་རོ། །རྒྱ་ཆེར་རོལ་བར། བསོད་
ནམས་ལྡན་པའི་མི་ཡིས་བསམ་པ་རྣམས་ཀྱང་འགྲུབ། །ཅེས་སོགས་གསུངས་པ་དང་།
རྒྱལ་པོ་མྱ་ངན་མེད་ཀྱིས་ཀླུ་བཏུལ་བའི་ལེའུར། ཀྱེ་མ་དཀོན་མཆོག་གསུམ་མཆོད་
པའི། །འབྲས་བུ་ཇི་འདྲ་འདི་ལ་གཟིགས། ། རྒྱ་མཚོའི་ནང་ན་གནས་པའི་ཀླུ། །བདག་
གིས་བཏུལ་ཞིང་དབང་དུ་བྱས། ། ཞེས་དང་། བདག་ཉིད་ཆེ་བ་ཐོབ་འདོད་པའི། ། ལྷ་
རྣམས་དང་ནི་མི་རྣམས་ཀྱིས། །རྫོགས་པའི་སངས་རྒྱས་ཡང་དག་མཆོད། །སྐྱེ་བ་
ཟད་ཅིང་ཡང་སྲིད་མེད། །ཅེས་སོགས་མང་དུ་གསུངས་སོ། །གཉིས་པ་རྒྱས་པར་
བཤད་པ་ལ་གཉིས། བསོད་ནམས་ཀྱི་ཚོགས་ཀྱི་ཡན་ལག ཡེ་ཤེས་ཀྱི་ཚོགས་ཀྱི་ཡན་
ལག་གོ །དང་པོ་ལ་བཞི། རང་གི་རྫས་དངོས་སུ་སྦྱིན་པའི་ཚོགས་བཅུ་བཞི་དང་།
གཞན་ལ་ཕན་པའི་ཐབས་ཅི་རིགས་པ་སྦྱིན་པ་དང་། བདོག་པ་ཀུན་གཏོང་བ་དང༌།
དོན་དུ་གཉེར་བའི་ཁྱད་པར་ལ་སོགས་པ་སྦྱིན་པའོ། །དང་པོ་ནི། རྒན་དང་སོགས་
ཚིགས་བཅད་བཅུ་བཞིས་བསྟན། དང་པོ་ནི་སྐྱེ་བོ་ལང་ཚོ་རབ་ཏུ་རྒན་པ་དང་མ་སྨིན་
པའི་བྱིས་པ་དང་ཁམས་འཁྲུག་པའི་ནད་པ་ཡི་སེམས་ཅན་གྱི་ནད་ལ་སོགས་པའི་སྡུག་
བསྔལ་བསལ་བའི་སླད་དུ། རང་གི་ཡུལ་དུ་གསོ་དཔྱད་མཁས་པའི་སྨན་པ་དང་སྒྲ་
ལ་སོགས་པ་འདྲེག་མཁན་དག་དང་། རང་ཉིད་དབང་བའི་ཞིང་གི་ཐོག་ཤེས་ཀྱི་གླའམ་
རྔན་པའང་དེ་དག་ལ་འཇོག་པར་མཛད་དུ་གསོལ། གཉིས་པ་ནི་གྲོང་དང་ལམ་གྱི་
མདོར་མགྲོན་པོ་སྡོད་པའི་གནས་འདྲེན་གནས་དང་། གྲོང་ཁྱེར་གྱི་དབུས་སུ་ནེའུ་
གསིང་གི་གཞི་ལ་མཐའ་བསྐོར་ཞིང་མེ་ཏོག་དང་ཤིང་ལ་སོགས་པ་བཙུགས་པའི་ཀུན་
དགའ་ར་བ་དང༌། མཚོ་ལ་སོགས་པའི་ནང་ངོགས་ཕན་ཚུན་རྡོ་བ་ལ་སོགས་པས་
བཅད་ནས་བར་དུ་ལམ་བྱེད་པའི་ཆུ་ལོན་དང་། ཁྲུས་ལ་འཇུག་པའི་ཆུའི་བྱེ་བྲག་རྫོང་
བུ་དང་འགྲོ་འོང་སོགས་འདུས་ནས་གྲོས་བྱེད་པའི་སྤྱིའི་འདུན་ཁང་དང་། ཐུན་མོང་
གིས་འཐུངས་པའི་ཆུའི་གནས་ཏེ་ཆུར་དག་དང་། མལ་དང་མལ་ཆ་དང་ཁ་ཟས་དང་
རྩྭ་དང་ཤིང་དང་ལྡན་པ་ལ་སོགས་པ་ཅི་མཁོ་བའི་ཆ་སྤྱད་དེ་འདྲ་ལེགས་པར་མཁྱེན་
= 240 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
པའམ། 
ཡང་ན་དེ་འདྲ་ཤེས་པའི་ཤེས་རབ་བཟང་པོ་དག་ལ་བགྱིད་དུ་སྩོལ་ཅིག
གསུམ་པ་ནི་ཁང་པ་གཅིག་སོགས་གྲོང་དང་གསུང་རབ་བཞུགས་པའི་གཙུག་ལག་
ཁང་དག་དང༌། 
མི་རིགས་བཞི་དང་ཚོང་པ་ལ་སོགས་པ་དང་ལྡན་པའི་གྲོང་ཁྱེར་ཀུན་
ཏུ་སྤྱིའི་འདུན་སའི་ཁང་པ་དང་། བཞི་བ་ནི་ཆུ་དཀོན་པའི་ལམ་རྣམས་ཐམས་ཅད་དུ་
ཆུ་ར་དག་ནི་བགྱིད་དུ་སྩོལ་ཅིག 
ལྔ་པ་ནི་ནད་པ་ལ་སོགས་པ་སུ་ཡང་རུང་བ་མགོན་
སྐྱོབ་མེད་པ་དང༌། ནད་སོགས་ཀྱིས་སྡུག་བསྔལ་བ་ལ་སོགས་པ་མྱ་ངན་གྱིས་ཉམ་
ཐག་པ་དང་རིགས་དམན་པ་དང་དབུལ་བ་དང་སྟོབས་ཞན་པ་ལ་སོགས་པ་བརྗིད་
བག་མེད་པ་ངན་པའི་སེམས་ཅན་དེ་དག 
རྒྱལ་པོ་ཁྱོད་ཀྱི་སྙིང་རྗེས་རྟག་ཏུ་རྗེས་སུ་
ཡོངས་སུ་གཟུང་བར་བྱ་ཞིང་བསྐྱངས་ནས། དེ་དག་གསོ་ཞིང་སྐྱོབ་པའི་ཕྱིར་སྦྱོར་བས་
གུས་པ་དང་བཅས་བརྟན་པར་མཛོད་ཅིག 
དྲུག་པ་ནི་ལོ་དང་ཟླ་བའི་དུས་སུ་འབྱུང་
བའི་དགུན་དྲོ་བ་དང་དབྱར་བསིལ་བག་ཅན་དང་ཡུལ་ངན་བྱུང་ཚེ་དྲོ་བག་ཏུ་འགྱུར་
པའི་ཟས་སྐོམ་དང་། བཅའ་བ་དང་འབྲུ་སྟེ་འབྲས་བུ་སྣ་ཚོགས་པ་དང་ཤིང་ཏོག་གི་
རིགས་དེ་དག་དང་པོ་དགེ་སློང་རྣམས་དང་སློང་བའི་སྐྱེ་བོ་འོངས་བ་རྣམས་ལ་མ་བསྩལ་
གྱི་བར་དུ་རྒྱལ་པོ་རང་ཉིད་ཀྱིས་སྔ་བར་གསོལ་མི་རིགས་པས་དེ་ལྟར་མཛོད་ཅིག
བདུན་པ་ནི་ལྷམ་མེད་ཅིང་ཚད་པ་སོགས་ཀྱིས་ཉེན་པ་ལ་མཆིལ་ལྷམ་སོགས་དང་་་་
གདུགས་དང་ཆུ་བཙག་པའི་ཐབས་ཚགས་དང༌། ཚེར་མ་དབྱུང་བའི་ཆ་སྟ་སྟེ་ཚེར་
གཟུང་དང་མཁོ་ཆ་ཕྲན་ཚེགས་ཁབ་སྐུད་དང་ནི་ཚ་གདུང་སེལ་བའི་བསིལ་ཡབ་དེ་
དག་ཆུ་ར་ཡི་ནི་གནས་སུ་བཞག་པར་མཛོད་ཅིག 
བརྒྱད་པ་ནི་སྔོ་སྨན་མིན་པའི་ཨ་
བར་སྐྱུར་བ་སྟེ་འབྲས་བུ་གསུམ་དང་སྔོ་ཚ་བ་ལས་གཞན་ལྷ་ཡི་ཕོ་བ་རིས་ཏེ་ཚ་བ་
གསུམ་དང་། འབྲུ་སོགས་ཀྱི་མར་དང་སྦྲང་རྩི་དང་མིག་སྨན་གྱི་རིགས་དང་དུག་སེལ་
བའི་ཆུ་དང་རས་བཞག་པར་བགྱི་ཞིང་། བཟླས་པ་ཙམ་གྱིས་ནད་གདོན་ཞི་བའི་གྲུབ་
པའི་སྔགས་དང་སྨན་ཡང་བཞི་བརྒྱ་རྩ་བཞིའི་ནད་ཀྱི་གཉེན་པོ་འདི་དང་འདིའོ་ཞེས་
བྲིས་ནས་ཀུན་ལ་སྩོལ་ཅིག 
དགུ་པ་མགྲོན་པོའི་ཆེད་དུ་ལུས་དང་རྐང་པ་དང་མགོ་ལ་
- 241

@ དབུ་མ་རིན་ཆེན་ཕྲེང་བ་རྩ་འགྲེལ། །
བསྐུ་བའི་འབྲུ་མར་དང༌། བྱིས་པ་སྡོད་སའི་ཁྲིའུ་དང་ཐུག་པའི་བཏུང་བ་ལྟ་བུ་སྐྱོ་མ་
དང་ཆུ་ལེན་པའི་སྣོད་བུམ་པ་དང་ཤ་ལ་སོགས་པ་འཚེད་པའི་ཟངས་སྣོད་དང་། ཤིང་
སོགས་གཤག་པའི་དགྲ་སྟ་དང་སོགས་པས་ཉེར་མཁོ་རིགས་དང་ཆུ་ར་དག་ཀྱང་ལམ་
གྱི་སྲང་མདོ་སོགས་སུ་འཇོག་ཏུ་གསོལ་ལོ། །བཅུ་པ་ནི་འཚེད་ཅིང་སྐྱོ་མ་ལ་སོགས་
པའི་ཆེད་དུ་ཏིལ་དང་འབྲས་དང་འབྲུ་དང་ཟས་དང་བུ་རམ་སྣུམ་དང་ལྡན་པ་ཡི་ཆུ་
ར་ཆུང་ངུ་རྣམས་ཉི་འོད་མེད་པའི་བསིལ་གྲིབ་དག་ཏུ། རུང་བའི་ཆུས་བཀང་བ་དག་
བགྱིད་དུ་སྩོལ་ཅིག བཅུ་གཅིག་པ་གྲོག་མ་མང་པོ་རྒྱུ་བའི་ཚང་གི་སྒོ་དག་ཏུ་ཟས་
དང་ཆུ་ར་ཆུང་ངུ་དང་བུ་རམ་དང་འབྲུ་མར་དང་། འབྲུ་ཡི་ཕུང་པོ་སོགས་དུས་རྟག་པར་
རྒྱུན་དུ་ནི་བརྗེད་ངེས་མེད་པའི་ཐུགས་བརྟན་པའི་རྒྱལ་པོ་ཁྱོད་ཀྱིས་མི་རྣམས་ལའང་
ཅི་བདེ་བར་བགྱིད་དུ་གསོལ་ཏེ་སྩོལ་ཅིག བཅུ་གཉིས་པ་ཉིད་ཀྱི་བཤོས་གསོལ་བའི་
སྔོན་དང་འོག་དག་ཏུ་འཕྲོག་མ་སོགས་ཡི་དྭགས་དང་ཁྱི་དང་གྲོག་སྤུར་དང༌། བྱ་ལ་
སོགས་པ་ལ་ཅི་བདེ་བར་རྟག་ཏུ་ཟས་དག་བསྩལ་བར་མཛོད་ཅིག བཅུ་གསུམ་པ་
དགྲ་བགེགས་སོགས་ཀྱིས་གཙེས་པ་དང་ནི་སད་སེར་སོགས་ཀྱིས་ལོ་ཐོག་ཉེས་པ་
དང༌། གཞན་ཡང་སྤྱིར་གནོད་པ་སྣ་ཚོགས་བྱུང་བ་དང་ནི་འགོ་བའི་ཡམས་ནད་ངན་
པ་བྱུང་བ་དང་དགྲས་བཅོམ་པ་སོགས་ཀྱིས་ཕམ་པར་གྱུར་བ་རྣམས་སྙིང་རྗེའི་ཡུལ་
དུ་གྱུར་པའི་འཇིག་རྟེན་རྣམས་ལ་ཟས་ལ་སོགས་པ་ཐབས་སྣ་ཚོགས་པས་རྗེས་སུ་
གཟུང་བ་རྒྱ་ཆེན་པོ་མཛོད་ཅིག བཅུ་བཞི་པ་ཞིང་པ་དབུལ་པོ་ས་བོན་མེད་པ་དང་
རྔོན་པ་ཁ་པས་མེད་པ་ལ་སོགས་པས་ཉམ་ཐག་པར་གྱུར་པ་རྣམས་ལ་ཉིད་ཀྱིས་ས་
བོན་དང་ཟས་ཀྱིས་རྗེས་སུ་གཟུང་བར་མཛོད་ཅིག གཉིས་པ་ནི། ནན་གྱིས་སོགས་
ཚིགས་བཅད་༤ དང་རྐང་པ༢། རྒྱལ་པོ་སྔ་མས་བཙན་ཐབས་སུ་ཁྲལ་ཕབ་པ་ནི་ནན་
གྱིས་དཔྱ་ཁྲལ་འོས་མེད་ཡིན་པས་དེ་ཡོངས་སུ་མེད་པོར་གཏང་བ་དང༌། ཐོག་གི་
ཤས་རྣམས་ཀྱང་ནི་བསྐྱུང་བ་སྟེ་ཉུང་ངུར་བགྱིད་པ་དང་དབུལ་པོ་བུ་ལོན་ཆགས་པས་
ཉེན་པ་རྣམས་དེ་ལས་ཡོངས་སུ་བསྐྱབ་པར་མཛད་པ་དང་། རྒྱལ་པོ་གསར་བས་བྱས་

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པ་གཞན་ལ་གནོད་པའི་གྲུ་བཙས་དང་ཤོ་གམ་ཏེ་ལམ་འཕྲང་གནས་གཞི་སོགས་སུ་
འོང་བ་ལ་མགྲོན་ཁྲལ་རྣམས་མེད་པར་བཏང་བ་དང་། ཧ་ཅང་ཆེས་པའི་ཤོ་གམ་སོགས་
དབྲི་སྟེ་ཉུང་ངུར་བྱེད་པ་དང་ཚོང་པ་ཡུལ་གཞན་ནས་འོངས་བའི་ཚེ་ནོར་ལ་རྒྱས་་་་་
འདེབས་པ་དང༌། ཚོང་པ་དེ་དག་སྒོ་ན་སྡོད་པ་ཡི་ཞུ་བ་དུས་སུ་མི་གཏོང་བའི་ཚ་གྲང་
སོགས་ཀྱི་ཉོན་མོངས་པ་ལས་ཀྱང་བཟློག་པར་མཛོད་ཅིག རྒྱལ་པོ་རང་གི་ཡུལ་དང་
ཡུལ་གཞན་གྱི་ཆོམ་རྐུན་རྣམས་ཀྱང་ཐབས་སྣ་ཚོགས་པས་ཞི་བར་མཛོད་ཅིག 
ནོར་
དཀོན་མོད་མཉམ་པའི་དུས་སུའང་ཧ་ཅང་རིན་ཐང་ཆེ་བ་འདེབས་སུ་མི་འཇུག་པར།
དབྱིག་གི་ཚོང་སྤོགས་པ་རྣམས་ནི་མཉམ་པར་མཛད་པ་དང་མི་མཉམ་ན་མཉམ་པ་
སྤངས་པ་དང༌། རིན་ཐང་མཚུངས་ན་རིན་ཆུང་བ་སྤངས་ནས་རིགས་པར་མཛད་དུ་
གསོལ། ཁྱེད་ལ་མང་དུ་བཤད་པས་ཅི་ཞིག་བྱ། བློན་པོ་རྣམས་ཀྱིས་ཞུ་བ་ཅི་དང་ཅི་
གསོལ་བ་རྣམས་གསན་པར་མཛད་ལ། འཇིག་རྟེན་ལ་གནོད་པའང་ཞུ་བ་སྲིད་པས་
དེ་དག་གི་ཞུ་མཆིད་དང་བསམ་པ་རྣམས་ཉིད་ཀྱིས་ཀུན་ཏུ་བརྟགས་ཏེ་མཁྱེན་པར་
མཛད་ནས། ཉིད་ལ་འཇིག་རྟེན་གྱི་དོན་འབའ་ཞིག་ལས་མེད་པས་འཇིག་རྟེན་ལ་
དགེ་ཞིང་བཟང་བ་སྨན་པའམ་ཕན་པ་གང་དང་གང་ཡིན་པ་དེ་དང་དེ་ཀུན་རྟག་ཏུ་་་
བསྒྲུབ་པར་མཛོད་ཅིག གཞན་གྱིས་སྨྲས་པ་དང་རང་གི་བྱ་བ་ལ་བརྟགས་ནས་བྱ་
དགོས་པ་ནི། སྐྱེས་རབས་ལས། འགྲོ་བའི་དོན་བྱེད་ཁྱེད་ལྟ་བུ་དག་ནི། །དམ་པ་མ་
ཡིན་སྤྱོད་པའི་ལམ་འཇུག་པས། །ཐུབ་ཆོད་བྱས་ཏེ་སྤྱད་པར་མི་རིགས་ཀྱི། །རྣམ་པར་
བརྟག་པའི་ལམ་དུ་འཇུག་པར་རིགས། ། ཁ་ཅིག་ཉེས་ཀྱང་ལེགས་པ་འདྲ་བར་སྣང་།།
ལེགས་པ་དག་ཀྱང་ཅུང་ཟད་མི་རིགས་མཐོང་། །གཏན་ཚིགས་ཁྱད་པར་ཅན་དག་
མ་བརྟགས་པར། །དགོས་པའི་དོན་ཉིད་ཚོད་དུ་མི་རྟོགས་སོ། །ཞེས་སོ། །དཔེར་ན་
བདག་ལ་ཕན་པ་ཅི་དང་ཅི་བྱ་ཞེས་ཇི་ལྟར་ཁྱོད་རང་ཉིད་ལ་གཅེས་ཤིང་གུས་པ་ཡོད་
པ་ལྟར། འཇིག་རྟེན་གཞན་ལའང་ཕན་པའི་ཐབས་ཅི་དང་ཅི་བྱ་ཞེས་དེ་བཞིན་དུ་
རྒྱལ་པོ་ཁྱོད་ནི་གཞན་དོན་ཁོ་ན་ལ་སེམས་ཤིང་གུས་པ་ལྷུར་ལེན་པར་མཛོད་ཅིག
- 243

3 2 དབུ་མ་རིན་ཆེན་ཕྲེང་བ་རྩ་འགྲེལ། ཚེ
བྱང་སེམས་མཐོང་དགས་གསོལ་བ། བཅོམ་ལྡན་འདས་བྱང་ཆུབ་སེམས་དཔས་ཅི་
ནས་ཀྱང་སེམས་ཅན་རྣམས་ཀྱིས་མཐོང་མ་ཐག་ཏུ་དགའ་བར་འགྱུར་བ་དེ་ལྟར་བསྒྲུབ་
པར་བྱའོ། །དེ་ཅིའི་སླད་དུ་ཞེ་ན། བཅོམ་ལྡན་འདས་བྱང་ཆུབ་སེམས་དཔས་བགྱི་
བ་གཞན་མ་མཆིས་ཀྱི། སེམས་ཅན་ཡོངས་སུ་སྨིན་པར་བགྱི་བར་བས་ཏེ་ཞེས་སོགས་
གསུངས་པ་ལྟར་བྱའོ། །གསུམ་པ་ནི། ས་དང་སོགས༢། དཔེར་ན་གཞན་གྱིས་བདག་
གིར་མ་བཟུང་བའི་ས་དང་ཆུ་དང་མེ་དང་རླུང་དང་། སྨན་དང་ནགས་ཚལ་གྱི་ཤིང་
རྣམས་གཞན་གྱིས་ཅི་བདེར་སྤྱོད་པ་བཞིན་དུ། རྒྱལ་པོ་བདག་ཉིད་ཀྱི་ལུས་དང་ལོངས་
སྤྱོད་རྣམས་གཏན་དུ་མ་གྲུབ་ན་ཡང་ཡུད་ཙམ་གཅིག་ཏུ་ཡང་། རང་གིར་མ་ཡིན་པར་
གཞན་གྱིས་འདོད་དགུར་རམ་ཅི་བདེར་སྤྱོད་པ་ཉིད་དུ་མཛོད་ཅིག སྲེད་མེད་ཀྱིས་
ཞུས་པ་ལས། དངོས་པོ་གང་ལ་དེ་གཏོང་བའི་སེམས་མི་སྐྱེ་བ་དང་གཏོང་བའི་བློ་མི་
འཇུག་པའི་དངོས་པོ་དེ་བསྲེལ་བར་མི་བྱའོ། །ཞེས་གསུངས་པས། ལོངས་སྤྱོད་ལ་
མི་ཆགས་ཤིང་གཏོང་སེམས་ཉིད་སྦྱིན་པ་ཡིན་པའི་ཕྱིར། ཐ་ན་གོམ་པ་བདུན་པའི་
དུས་སུའང་སྦྱོར་བས་མ་གྲུབ་ཀྱང་ལོངས་སྤྱོད་ཀྱི་བདོག་པ་ཀུན་གཞན་ལ་གཏོང་སེམས་
འཆང་བའི་བྱང་ཆུབ་སེམས་དཔའ་རྣམས་ལ་ནི། བསོད་ནམས་ཀྱི་ཚོགས་ནམ་མཁའ་
དང་འདྲ་བ་དཔག་ཏུ་མེད་པ་སྐྱེ་བས་དེ་ལྟར་མཛད་པར་རིགས་ཀྱི་བདག་གིར་འཛིན་
པ་མི་རིགས་སོ། །ཡེ་ཤེས་རྨད་དུ་བྱུང་བའི་མདོ་ལས། བྱམས་པ་གཏོང་བའི་སེམས་
ཀུན་ཏུ་བསྟེན་པ་དང་གོམས་པར་བྱེད་པ་དང་ལན་མང་དུ་ཡིད་ལ་བྱེད་ན་སྦྱིན་པ་
ཡོངས་སུ་རྫོགས་པར་འགྱུར་རོ་ཞེས་དང་། དཀོན་མཆོག་སྤྲིན་ལས། སྦྱིན་པའི་ཕ་
རོལ་ཏུ་ཕྱིན་པ་གང་ཞེ་ན། བདོག་པ་ཐམས་ཅད་འབྲས་བུ་དང་བཅས་ཏེ་གཞན་ལ་
གཏོང་བར་སེམས་པའོ། །ཞེས་གསུངས་སོ། །བཞི་པ་ལ་གསུམ། མིའི་བྱེ་བྲག་སྦྱིན་
པ་ཁུངས་དང་བཅས་པ། དོན་དུ་གཉེར་བ་གཞན་སྦྱིན་པ། ཆོས་དང་མཐུན་པ་སྦྱིན་
པའོ། །དང་པོ་ནི། བུ་མོ་སོགས༢། བུ་མོ་སྦྱིན་པ་ནི་བཀག་གོ་སྙམ་ན་མ་ཡིན་ཏེ།
རྒྱལ་པོ་རང་གི་བུ་མོ་སོགས་གཟུགས་མཛེས་པ་རིན་པོ་ཆེ་ལ་སོགས་པའི་རྒྱན་གྱིས་
- 244 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
ལེགས་པར་བརྒྱན་པ་དེ་དོན་དུ་གཉེར་བ་རྣམས་ལ་བསྩལ་ཏེ་བྱིན་ན། སྦྱིན་པ་དེས་
ནི་དམ་པའི་ཆོས་ཡོངས་སུ་འཛིན་པའི་ཚིག་དོན་གྱི་གཟུངས་ནི་སོ་སོར་འཐོབ་པར་
འགྱུར་རོ། །དེ་འདྲ་སྦྱིན་དུ་རུང་བའི་ཁུངས་ཡོད་དེ། རིན་པོ་ཆེ་སྣ་ཚོགས་ཀྱི་རྒྱན་
རྣམས་ཀུན་དང་ལྡན་པ་ཡི་བུ་མོ་ཡིད་དུ་འོང་བ་བརྒྱ་སྟོང་ཕྲག་བརྒྱད་ཅུ་དག་དང་། །
དེ་དག་ལ་དགོས་པའི་གོས་རྒྱན་སོགས་ཡོ་བྱད་ཀུན་དང་ལྷན་ཅིག་ཏུ་ཐུབ་པ་ཆེན་པོ་
འདི་ཡིས་ནི།། སྔོན་ཆོས་རྒྱལ་གྲགས་པ་མཐའ་ཡས་སུ་གྱུར་པ་ལ་སོགས་པའི་ཚེ་
གཞན་ལ་བསྩལ་ཏོ། །དེས་ན་སྦྱིན་རིགས་པ་ཡིན་ནོ། ། ས་བཅུ་པ་ལས། གང་ཚེ་
འཁོར་ལོས་སྒྱུར་བའི་རྒྱལ་པོ་སྟོང་། །དེ་ཚེ་རྒྱ་མཚོ་བཅས་པའི་ས་རྣམས་དང་། །གླིང་
བཞི་རིན་ཆེན་གང་བར་བཅས་པ་ཡང་། །སྔོན་གྱི་རྒྱལ་བ་དག་ལ་ངས་ཕུལ་ལོ། །
ཆོས་ཀྱི་སྐུ་དེ་ཡོངས་སུ་བཙལ་བའི་ཕྱིར། །གང་སྔོན་ཡིད་དུ་འོང་ཞིང་ཡངས་པ་ཡི། །
དངོས་པོ་དེ་དག་ངས་ནི་མ་བཏང་མེད། །བསྐལ་པ་དུ་མར་ཕངས་པའི་སྲོག་ཀྱང་
བཏང་། །ཞེས་གསུངས་སོ། ། 1:།་་་་་་་་་་་་་་་་་ད་མི
གཉིས་པ་ནི། སྣ་ཚོགས་པ་སོགས༡། གྲངས་དང་ཚོན་དཀར་དམར་སོགས་ཀྱི་ཁ་
དོག་སྣ་ཚོགས་པ་དང་རྣམ་པར་བཀྲ་ཞིང་སོ་སོའི་དྲི་མ་དང་བྲལ་བས་འོད་གསལ་་་་
བའི། བགོ་བ་མཆོག་དག་དང་རྒྱན་གྱི་རིགས་རྣམས་དང༌། དྲི་དང་ཕྲེང་བ་དང་བཟའ་
བཏུང་ལ་སོགས་པའི་ལོངས་སྤྱོད་དག་ཉེ་བར་འོང་བའི་སློང་བ་རྣམས་ལ་བརྩེ་བས་
ལེགས་པར་སྩོལ་ཅིག་ཅེས་སོ། །ཕར་བསྡུས་ལས། ལོངས་སྤྱོད་རྣམ་པ་མི་རྟག་མཐོང་
གྱུར་ཏེ། སྙིང་རྗེ་ཆེན་པོ་རང་གིས་ངང་གྱུར་ན། །བྱིན་པ་བདག་གི་ཁྱིམ་བཞག་གཞན་
གྱི་བར། །ཤིན་ཏུ་རིགས་པའི་ཚུལ་གྱིས་རྟོགས་པར་འགྱུར། །གང་བྱིན་དེ་ལ་འཇིགས་
པ་སྐྱེ་མི་འགྱུར། །ཁྱིམ་ན་གང་བཞག་དེ་ལ་འཇིགས་པ་འབྱུང་། ། མི་ཆོག་ཐུན་མོང་
རྟག་ཏུ་བསྲུང་དགོས་ཏེ། །བྱིན་ན་ཉེས་པ་དེ་དང་གནོད་མི་འགྱུར། །ཞེས་གསུངས་
སོ། །གསུམ་པ་ནི། གང་ལ་སོགས༣། གང་ཟག་གང་ལ་ཆོས་ཀྱི་དོན་ཏེ་ཆོས་ཉན་
པའི་མཐུན་རྐྱེན་གང་མེད་ན། དེ་མེད་པས་ཤིན་ཏུ་མྱ་ངན་གྱིས་ཉམ་ཐག་པར་གྱུར་
- 245 -

ཌ དབུ་མ་རིན་ཆེན་ཕྲེང་བ་རྩ་འགྲེལ། ཡི་དམ་
པ་དེ་ལ་དེ་ཡི་མོད་ལ་ཁྱོད་ཀྱིས་མཐུན་དེ་རྐྱེན་བསྩལ་ན། དེ་ལས་སྦྱིན་པའི་མཆོག་
མ་མཆིས་ཏེ་དོན་ལ་གང་ཉན་པའི་ཆོས་དེ་ཁྱོད་ཀྱིས་བྱིན་པ་ཡིན་པས་སོ། །མདོ་ལས།
སྦྱིན་པ་ཐམས་ཅད་ཀྱི་ནང་ན་འདི་ལྟ་སྟེ། ཆོས་ཀྱི་སྦྱིན་པ་མཆོག་ཅེས་ངས་བཤད་དོ། །
ཞེས་གསུངས། བྱང་ཆུབ་སེམས་དཔས་གཞན་ལ་དུག་སྦྱིན་པར་རིགས་སམ་སྙམ་ན།
ནད་པ་ལ་སོགས་པ་གང་ལ་དུག་གིས་ཀྱང་ནི་ཕན་པར་འགྱུར་བར་རིག་ན་སྨན་སོགས་
གཞན་དུ་མ་ཟད་དེ་ལ་དུག་ཀྱང་སྦྱིན་པར་བགྱི་སྟེ། གཞན་ལ་ཕན་པ་གཙོ་བོར་བྱ་
དགོས་པའི་ཕྱིར། ཁ་ཟས་མཆོག་ཡིན་ཀྱང་གཞན་ལ་མི་ཕན་པར་རིག་ན་ཡུལ་དེ་ལ་
ཁ་ཟས་དེ་ཡང་ནི་སྦྱིན་པར་མི་བགྱི་སྟེ། རྣམ་པ་ཀུན་ཏུ་གནོད་པ་སྤོང་དགོས་པའི་
ཕྱིར་རོ། །མདོ་ལས། གང་སེམས་ཅན་གྱི་དོན་དུ་མི་འགྱུར་བ་དེ་སྤང་བར་བྱའོ་གསུངས་
སོ། །དཔེར་ན་སྤྲུལ་གྱིས་ཟིན་པ་ལ་ཇི་ལྟ་བུ་སོར་མོ་བཅད་ན་ཕན་པར་བཤད་པ་
ཡིན་ན། དེ་བཞིན་དུ་ཐུབ་པ་ཆེན་པོས་ཕུགས་སུ་གཞན་ལ་ཕན་པ་ཡིན་ན་འཕྲལ་དུ་
མི་བདེ་བ་ཡང་བྱ་བར་གསུངས་པའི་ཕྱིར། དཔེར་ན་སྨན་པས་གསོ་དཔྱད་བྱེད་པ་
བཞིན་ནོ། །གཉིས་པ་ཡེ་ཤེས་ཀྱི་ཚོགས་ཀྱི་ཡན་ལག་ཉེར་ལྔ་ནི། དམ་པའི་སོགས་
ཚིགས་བཅད་བཅུ་གཉིས།༡ དམ་པའི་ཆོས་དང་ནང་རིག་པའི་བསྟན་བཅོས་དང་
ཆོས་དེ་དག་སྨྲ་བ་ལ། ཉིད་ཀྱིས་ན་བཟའ་དང་བཟའ་བཏུང་ལ་སོགས་པའི་བཀུར་
སྟི་མཆོག་དང་བཅས་པ་དང་ནི།༢ ཁེངས་དྲེགས་སྤངས་ནས་གུས་པར་བྱས་ཏེ་ཆོས་
ཉན་པར་མཛད་ཅིང་བསྟོད་བསྔགས་བྱ་བ་དང་།༣ གླེགས་བམ་ལ་སོགས་པའི་ཆོས་
ཀྱི་སྦྱིན་པ་དག་ཀྱང་གཏོང་བར་མཛོད་ཅིག༤ རྣམ་པར་གཡེང་ཞིང་གཞན་ལ་གནོད་
པའམ་ཕན་གནོད་མེད་པའི་འཇིག་རྟེན་པའི་གཏམ་སྣ་ཚོགས་པ་ལ་དགའ་བར་མ་
མཛད་ཅིག་སྟེ་ཆོས་ཀྱི་བར་ཆད་དུ་འགྱུར་བའི་ཕྱིར་རོ། ། དག་པར་བྱེད་པ་
ཇི་སྐད་དུ། འཇིག་རྟེན་ཡིད་དུ་འོང་བའི་གཏམ། །རིགས་པའི་དུས་སུ་སྨྲ་བར་བྱ། །
སྣ་ཚོགས་གཡེང་བར་གྱུར་པའི་ཚིག །འཇིགས་པས་ནམ་ཡང་སྨྲ་མི་བྱ། །ཞེས་གསུངས།།
འཁོར་བ་ལས་འདས་པའི་ཐབས་ལ་སོགས་པ་འཇིག་རྟེན་ལས་འདས་པའི་གཏམ་
- 246 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
འབའ་ཞིག་ལ་ཐུགས་དགྱེས་པར་མཛོད་ཅིག་སྟེ། རྒྱལ་པོའི་དོན་ཐམས་ཅད་འགྲུབ་
པའི་ཕྱིར་རོ།༦།ཐོས་བསམ་སྒོམ་གསུམ་གྱི་ཡོན་ཏན་བདག་ལ་སྐྱེད་པར་འདོད་པ་ཇི་
ལྟ་བ་དེ་བཞིན་དུ། སྐྱེ་བོ་གཞན་ལ་ཡང་ཡོན་ཏན་དེ་དག་བསྐྱེད་པར་མཛོད་ཅིག༧
སྔར་ཡང་ནས་ཡང་དུ་གསན་པའི་ཆོས་ཀྱིས་ད་དུང་མི་ངོམས་ཤིང་བསྐལ་པའི་བར་
དུ་རྒྱས་པར་དོན་དུ་གཉེར་དགོས་པའོ།ར།ཐོས་པའི་དོན་རྣམས་ལེགས་པར་བསྡུས་
ནས་མི་བརྗེད་པར་གཟུང་བ་དང་།༩ ཆོས་ཀྱི་ཚིག་དོན་དང་དྲང་ངེས་སོགས་རབ་ཏུ་
རྣམ་པར་དབྱེ་ཞིང་བསྟན་པ་དང་སྟེ། མདོ་ལས། མིག་ལྡན་སྣང་བ་ཡོད་གྱུར་ན། །
གཟུགས་རྣམས་མཐོང་བ་ཇི་ལྟ་བར། །དེ་བཞིན་དགེ་དང་སྡིག་པའི་ཆོས། །ཐོས་པས་
རྣམ་པར་ཤེས་པར་འགྱུར། །ཞེས་དང་། བསླབ་པ་གསུམ་འབྲས་བུ་དང་བཅས་པ་
ཐོས་པ་ལས་འབྱུང་བ་ཡིན་ཏེ། དེ་ལས། ཐོས་པས་ཆོས་རྣམས་ཤེས་པར་འགྱུར། །
ཐོས་པས་སྡིག་ལས་ལྡོག་པར་འགྱུར། །ཐོས་པས་དོན་མ་ཡིན་པ་སྤོང་། །ཐོས་པས་
རྣམ་པར་གྲོལ་བ་ཐོབ། །ཅེས་གསུངས་སོ།༡༠།ཆོས་འཆད་པ་སོགས་ཀྱི་བླ་མ་དག་
ལ་ཡོན་སྣ་ཚོགས་གུས་པས་འབུལ་བ་ལ་སོགས་པ། དུས་རྟག་ཏུ་གུས་པས་དེ་ལྟར་
མཛད་དུ་གསོལ།༡༡ འཇིག་རྟེན་རྒྱང་འཕེན་སོགས་ཀྱི་བསྟན་བཅོས་ངན་པ་རྣམས་
མི་གདོན་ཏེ། ཤེས་རབ་འཆལ་ནས་ཡེ་ཤེས་ཀྱི་ཚོགས་ཀྱི་བར་ཆད་དུ་འགྱུར་བའི་
ཕྱིར་རོ།༡༢།ང་རྒྱལ་དང་བཅས་པས་ཁེ་འདོད་པའི་དོན་དུ་རྩོད་པ་ལྷུར་ལེན་པ་སྤང་
བར་བྱ་སྟེ། རྩོད་པ་ཁོ་ན་ལྷུར་ལེན་པ་མུ་སྟེགས་ཅན་གྱི་ལུགས་ཡིན་ཞིང་འཁོར་བ་
དང་ངན་སོང་གི་རྒྱུ་ཡིན་པར་འདུལ་བ་དང་མངོན་པ་ལས་གསུངས་པས་སོ།༡༣།རང་
ལ་ཆགས་པའི་སྒོ་ནས་རང་གི་ཡོན་ཏན་ནི་འདིའོ་ཞེས་གཞན་ལ་ངོམས་ཏེ་མི་བསྔགས་
ཤིང་མི་སྒྲོགས་པ་དང་།༡༤ གཞན་བར་མར་གྱུར་པ་སོགས་མ་ཟད་དགྲ་ལའང་མི་
སྨོད་པར་ཡོན་ཏན་བསྔགས་པ་བརྗོད་པར་མཛོད་ཅིག སྡུད་པ་ལས། བདག་བསྟོད་
གཞན་ལ་སྨོད་པའི་བྱང་ཆུབ་སེམས་དཔའ་ནི། །བདུད་ཀྱིས་ཡོངས་སུ་བཟུང་ཞིང་
བློ་ཆུང་རིག་པར་བྱ། །ཞེས་གསུངས་སོ།༡༥། བསུ་ན་མདའ་བ་ ་ ་ ་
-247 -

ནི་དབུ་མ་རིན་ཆེན་ཕྲེང་བ་རྩ་འགྲེལ། ད་
སྙིང་ལ་མདས་བསྣུན་པ་བཞིན་རྩོད་པ་བྱེད་པའི་ཚེའམ་དུས་ནམ་དུའང་ཕ་རོལ་པོའི་
མཚང་སྒྲོགས་པ་ལ་སོགས་པས་གནད་ལ་དབབ་པར་མི་བགྱི་ཞིང་སྟེ་གཞན་གྱི་ཞེ་
བཅད་ནས་མི་དགེ་བར་འགྱུར་བའི་ཕྱིར། ཚིག་རྩུབ་པོ་ལ་ཚིག་གི་སྟ་རེ་ཞེས་འདུལ་
བ་ལས་ཉེས་དམིགས་མང་དུ་གསུངས།༡༦ གཞན་རྣམས་ཀྱི་ཉེས་པ་ལ་ནི་ཕན་པ་
མེད་པར་ངན་སེམས་ཀྱིས་གཞན་གྱི་སྐྱོན་གསང་བ་དེ་མངོན་དུ་གླེང་བར་མི་བགྱིའོ།༡༧།
བདག་ཉིད་ཀྱི་སྒོ་གསུམ་འཁྲུལ་བ་རྣམས་ལ་སོ་སོར་བརྟག་པར་བྱ་ཞིང་སྤོང་དགོས་
ཏེ། དཀོན་བརྩེགས་ལས། བདག་གི་སྐྱོན་རྣམས་འཆབ་བྱེད་ཅིང་། །གཞན་གྱི་ཉེས་
ལ་རྟོག་པར་བྱེད། །འདི་གཉིས་དུག་གི་མེ་དང་འདྲ། །མཁས་པ་རྣམས་ཀྱིས་རྨ་འདི་
སྤང༌། །ཞེས་གསུངས་སོ། །༡༨ཉེས་པ་གང་གི་སྟོབས་ཀྱིས་རང་དང་གཞན་དག་ལ་
བླང་དོར་ལ་མཁས་པ་དག་གིས་རྟག་ཏུ་ཁ་བྱ་བ་སྟེ། སྨད་ཅིང་འཕྱར་ཀ་སྒྲོགས་པའི་
རྐྱེན་གྱི་ཉེས་པ་དེ་དག་ནི་གཞན་ལ་མི་ལྟོས་པར་རང་གིས་ཡོངས་སུ་སྤང་བར་བྱ་ཞིང་།
ནུས་པ་ཅི་ཡོད་ཀྱིས་གཞན་ཡང་དེ་ལས་བཟློག་ནས་ཉེས་པ་མེད་པར་མཛོད་ཅིག
འདི་སྐད་དུ། གལ་ཏེ་སྐྱོན་གྱིས་གང་གྱུར་ཀྱང༌། །གཞན་ལ་ལྟོས་པ་མེད་པར་ཡང་། །
རང་ཉིད་ཀྱིས་ནི་སེལ་ཤེས་པ། །དེ་ནི་མཁས་པའི་མཚན་ཉིད་ཡིན། །ཞེས་གསུངས་
སོ།༡༩།གཞན་གྱིས་རང་ལ་འོས་མེད་དུ་གནོད་པ་བགྱིས་པ་རྣམས་ལ་སྔོན་གྱི་ལས་
ཀྱི་འབྲས་བུ་ཡིན་པར་དགོངས་ལ་གནོད་བྱེད་ལ་ཁྲོ་བར་མི་བགྱི་སྟེ། རྒྱལ་པོ་དཔའ་
སྡེའི་རྟོགས་བརྗོད་དུ། གང་ཕྱིར་འགྲོ་ཀུན་འཁོར་བ་ཡི། །རྒྱ་མཚོའི་ལས་བརྒལ་རྒྱུ་
ཡིན་གྱིས། ། དེ་བས་ཁྱོད་ནི་གནོད་པ་རྣམས། ། མི་བཟོད་པ་ནི་རིགས་མ་ཡིན། །
ཞེས་གསུངས། ཁྲོ་བའི་ལན་དུ་ཁྲོས་ན་ཕྱི་མར་སྡུག་བསྔལ་གྱི་རྒྱུར་འགྱུར་བས་སྡུག་
བསྔལ་ཡང་ནས་ཡང་དུ་འབྱུང་ལ། དེ་འབྱུང་བར་མི་འགྱུར་བར་བྱ་བའི་ཕྱིར་རང་གི་
ཁྲོ་བའི་ཉེས་པ་དེ་མེད་པར་བགྱི་ན་སྔོན་གྱི་ལས་ཀྱང་ཟད་པར་འགྱུར་ཏེ། ཏིང་རྒྱལ་
ལས། བྱིས་པས་ཡང་དག་མ་ལགས་པས། །སྤྲོས་ཤིང་བརྒྱབ་པ་བཟོད་པར་བགྱི། །
སྨོད་དང་འདྲེན་པའང་དང་དུ་བླང་། །བྱང་ཆུབ་སེམས་དཔའ་གཞན་དག་ལ། །བདག་
- 248

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གིས་གནོད་སེམས་བསྐྱེད་པ་དང་། །སྔོན་ཆད་བདག་གིས་སྡིག་པའི་ལས། །བགྱིས་
པ་རྣམས་ནི་བྱང་བར་འགྱུར། །ཞེས་གསུངས་སོ།༢༠། སྦྱིན་པ་གཏོང་བ་ནི་དེའི་ལན་
འོང་བ་ལ་འདོད་པའི་རེ་བ་དང་འབྲས་བུ་རྣམ་སྨིན་ལ་རེ་བ་མ་མཆིས་པར་སྦྱིན་པ་
འབྲས་བུ་དང་བཅས་པ་ཆབས་གཅིག་ཏུ་གཞན་ཁོ་ན་དག་ལ་ནི་ཕན་པར་མཛོད་ཅིག
རང་གིས་ཁ་ཟས་ཟོས་པ་ལ་ལན་མི་རེ་བ་བཞིན་དགོས་པར་བཤད་དོ
། །བཞི་བརྒྱ་
པར། འདིར་སྦྱིན་པ་ཡི་སྦྱིན་པ་ལ། །འབྲས་བུ་ཆེན་པོ་འབྱུང་འགྱུར་ཞེས། །ལེན་དང་
ཡོངས་སུ་གཏོང་བ་ནི། །ཚོང་ཕྱོགས་བཞིན་དུ་སྨད་པར་འགྱུར། །ཞེས་སོ།༢༡།གཞན་
གྱིས་རང་ལ་སྡུག་བསྔལ་སྐྱེད་པའི་ཚེ་སྡུག་བསྔལ་དེ་རང་གཅིག་པུས་ཡིད་ལ་བརྣག་
པའམ་བསྲན་པར་བགྱི་ཞིང་། བདེ་བར་སློང་ཞིང་སེམས་དང་ལྷན་ཅིག་ཏུ་སྤྱད་དམ་
དང་དུ་བླངས་ནས་བཟོད་པར་བྱའོ། །སྡུད་པར། 
གལ་ཏེ་གཞན་ལས་ངན་སྤྱོད་ཚིག་
རྩུབ་ཐོས་གྱུར་ན། །བདག་བདེ་ཡིན་ཞེས་བྱང་ཆུབ་སེམས་དཔའ་མཁས་པ་དགའ། །
ཞེས་གསུངས་པ་ལྟར་རོ།༢ ༢།ཅུང་ཟད་ཙམ་གྱིས་ཁེངས་པ་དང་ཞུམ་པ་ལྟ་ཅི་སྨོས་ཏེ།
ལྷ་ཡི་ཕུན་སུམ་ཚོགས་པ་ཐོབ་པས་ཀྱང་ཁེངས་པ་སྟེ་ང་རྒྱལ་བ་ཉིད་དུ་མི་བྱ་ཞིང་
ཡི་དྭགས་བཞིན་དུ་དབུལ་བ་ཡི་རྒུད་པས་ཀྱང་ནི་སེམས་ཀྱི་དཔའ་ཞུམ་སྟེ་མི་དགའ་
བར་མི་བགྱིའོ། །འདི་སྐད་དུ། ཐར་བ་སྒྲུབ་པ་དེ་དག་ལ། །ལས་ཀྱི་འཕེན་པ་རྒྱང་
རིང་བས། །སྐྱིད་སྡུག་སྣ་ཚོགས་ད་གཟོད་འབྱུང་། །འབྱོར་ཡང་དྲེགས་པར་མི་བྱ་
ཞིང༌། ། རྒུད་ཀྱང་ཞུམ་པར་མི་བྱའོ། །ཞེས་འབྱུང་ངོ་།༢༣།གཞན་དོན་དུ་འགྱུར་བའི་
བདེན་པར་སྨྲས་པ་གང་གི་སྟོབས་ཀྱིས་རང་གི་དོན་ལ་ནི་འཆིའམ་ཡང་ན་རྒྱལ་པོའི་
སྲིད་དེ་ཉམས་པར་འགྱུར་ནའང་བླའི་བདེན་པར་སྨྲ་བའི་ཆོས་དེ་ནི་རྟག་ཏུ་རྗོད་ཅིང༌།
གཞན་ལ་མི་ཕན་ཞིང་གནོད་པས་ནི་གསོན་ཞིང་རྒྱལ་སྲིད་ཐོབ་ཀྱང་རུང་དོན་ལ་ཤི་
ཞིང་རྒྱལ་སྲིད་ཉམས་པ་དང་འདྲ་སྟེ་ཆོས་ཉམས་པའི་ཕྱིར་རོ། །ས་བཅུ་པ་ལས། དེ་
ལྟ་བས་ན་རྒྱལ་པོ་ཡི། །བདག་གི་ཕངས་པའི་སྲོག་བཏང་གི །གང་གིས་འཇིག་རྟེན་
བདེར་འགྱུར་བ། །དཀོན་མཆོག་ཆོས་ནི་མི་གཏོང་ངོ་། །
- 249 -

* དབུ་མ་རིན་ཆེན་ཕྲེང་བ་རྩ་འགྲེལ། ལོ་
ཞེས་སོ། །དེས་ན་དེ་ལས་གཞན་གྱི་དོན་དུ་མི་བདེན་པ་བརྗོད་པ་ནི་ནམ་ཡང་མི་
བགྱིའོ། །གཞན་ལ་གནོད་པ་སྤོང་ཞིང་ཕན་པ་ཁོ་ན་ལྷུར་ལེན་པ་ནི་བྱང་ཆུབ་སེམས་
དཔའི་བསླབ་བྱའི་གཙོ་བོ་སྟེ། བྱང་ཆུབ་སེམས་འགྲེལ་ལས། འཇིག་རྟེན་བདེ་འགྲོ་
ངན་འགྲོ་ཡི། །འདོད་དང་མི་འདོད་འབྲས་བུ་དེ། །སེམས་ཅན་རྣམས་ལ་ཕན་པ་
དང་། །གནོད་པ་ལས་ནི་འབྱུང་བར་འགྱུར། །སེམས་ཅན་བརྟེན་ནས་སངས་རྒྱས་
ཀྱི། ། གོ་འཕང་བླ་མེད་རྙེད་གྱུར་ན། ། ཚངས་དབང་དྲག་པོ་འཇིག་རྟེན་སྐྱོང་། ། ལ་
སོགས་ཐོབ་པར་མཚར་ཅི་ཡོད། །ཅེས་གསུངས་སོ།༢༤།དེ་བས་གོང་དུ་ཇི་སྐད་གསུངས་
པ་དེ་བཞིན་དུ་ཁས་བླངས་པ་དང་མཐུན་པར་མཛད་པའི་བརྟུལ་ཞུགས་དེ་ལ་རྟག་
ཏུ་བསྟེན་པར་མཛོད་ཅིག་དང་། དེ་ལྟར་བྱས་པ་དེས་ནི་ཚེ་འདིར་མཐོང་བའི་ཆོས་
ལ་དཔལ་ལྡན་རྒྱལ་པོ་ཆེན་པོ་ཁྱོད་ས་སྟེང་ཐམས་ཅད་དུ། ཀུན་གྱིས་མི་སླུ་བར་ཡིད་
ཆེས་པའི་ཚད་མ་ཡི་ནི་སྐྱེས་བུ་དམ་པ་མཆོག་ཏུ་འགྱུར་བས་ཐུགས་དམ་བརྟན་པོར་
མཛོད་ཅིག ༢། ཁྱོད་ནི་དུས་རྟག་ཏུ་བླང་དོར་གྱི་གནས་ཐམས་ཅད་ལ་སྔོན་དུ་བྱར་
རུང་མི་རུང་ལེགས་པར་བརྟགས་ཏེ་ལེགས་ཉེས་ལ་བླང་དོར་མཛད་པ་དང༌། ཡང་
དག་པ་ཇི་ལྟ་བ་བཞིན་བླང་དོར་གྱི་དོན་རྣམས་མ་འཆོལ་བར་གཟིགས་པས། གཞན་
གྱི་དྲིང་མི་འཇོག་ཞེས་གཞན་ལ་དྲི་མི་དགོས་ཤིང་བློ་མི་འགྱུར་བ་བརྟན་པར་མཛོད་
ཅིག འདི་ལ་སྐྱེས་རབས་ཀྱི་ལུང་གོང་དུ་སོང་། དྲུག་པ་ཚོགས་བསགས་པ་ལ་ཕན་
ཡོན་འབྱུང་བའི་ཚུལ་ལ་གཉིས། ཐུན་མོང་གི་ཡོན་ཏན་ལྔ་འབྱུང་བ་དང་། ཁྱད་པར་
གྱི་ཡོན་ཏན་ཉེར་ལྔ་འབྱུང་བའོ། །དང་པོ་ནི༡། ཆོས་ལས་སོགས་ཚིགས་བཅད་བཞི།
ཆོས་བྱས་པ་ལས་ཡོན་ཏན་འདི་དག་འབྱུང་སྟེ་རྒྱལ་སྲིད་ལ་གནོད་པ་མེད་པས་བདེ་
ཞིང་རྒྱས་པ་དང༌། ༢སངས་རྒྱས་ཀྱི་བསྟན་པ་དང་སེམས་ཅན་ལ་བྱ་བ་འདི་དང་འདི་
བྱས་སོ་ཞེས་ཕྱོགས་རྣམས་ཀུན་ཏུ་སྙན་ཅིང་གྲགས་པ་ཡི་རྒྱལ་མཚན་དང་བླ་རེ་རྒྱ་
ཆེན་པོ་འབྱུང་བར་འགྱུར་ཞིང་། ༣ཆོས་ལྡན་ལ་འཁོར་འདུ་བ་ཆོས་ཉིད་ཡིན་པས་
ཕྱོགས་ཀྱི་སྐྱབས་སུ་འོང་བ་མ་ཟད་རང་དང་གཞན་གྱི་བློན་པོ་རྣམས་ཀྱང་ཀུན་ཏུ་་་
- 250 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
འདུད་ཅིང་བཀུར་སྟི་ཐོབ་པར་འགྱུར་ཏེ། མདོ་ལས། བཅོས་མིན་སྙན་པར་གྲགས་
པའི་ཡོན་ཏན་གྱིས། །འགྲོ་བ་མགུ་བར་ནུས་པའི་མཐུ་ལྡན་ན། །ཡོན་ཏན་བཅོས་
མའི་བཀུར་སྟི་ཐོབ་པ་རྣམས། །མི་བཟད་ཕྲག་དོག་མེ་ནི་འབར་བར་འགྱུར། །ཞེས་
གསུངས་སོ། །མྱ་ངན་བསལ་བ་ལས། འདི་ལྟར་སྐྱེ་བ་ཐམས་ཅད་ཀྱི། །མདུན་ན་
གནས་པ་འཆི་བ་སྟེ། །ཞེས་གསུངས་པས། མྱུར་དུ་ཆོས་སྒྲུབ་དགོས་ཏེ་རང་གི་གནས་
ཁང་ལ་སོགས་པ་འཆི་བའི་རྐྱེན་དུ་མ་གྱུར་པ་མེད་ཕྱིར། འཆི་བའི་རྐྱེན་ནི་ཤིན་ཏུ་
མང་བ་སྟེ་གསོན་པའི་རྒྱུ་རྐྱེན་ནི་ཉུང་ཟད་ཅིག་ཡོད་ཀྱང་མཛའ་བོས་སླུ་བ་དང་། གནས་
ཁང་རྡིབ་པ་དང་ཁ་ཟས་མ་ཞུ་བ་དང་ནོར་གསོག་ནས་གསོན་རྐྱེན་དུ་རློམ་པ་སོགས།
དེ་དག་ཉིད་ཀྱང་ནི་ནོར་གསོག་པའི་དོན་དུ་ཤི་བ་ལྟ་བུ་འཆི་བའི་རྐྱེན་དུ་མ་གྱུར་པ་
ཡང་མེད་པ་དེ་བས་ན་གསོན་དུ་རེ་ནས་ནོར་གསོག་པ་བས་རྟག་ཏུ་ཆོས་བསྒྲུབ་པར་
མཛོད་ཅིག རྒྱལ་པོ་ལ་གདམས་པར། སྐྱེ་རྒ་ན་འཆི་རང་འཐག་རི་མོ་འདྲ། །འཆི་
བདག་བདུད་ནི་སོ་བྱ་ཉ་སྡོད་འདྲ། །འཆི་བའི་རྐྱེན་ནི་བསམ་གྱིས་མི་ཁྱབ་སྟེ། །འཆི་
རྐྱེན་མ་སོང་དངོས་པོ་གང་ཡང་མེད། །ལུས་འདི་ཟས་ཀྱིས་འཚོ་ཡང་བརྣངས་ནས་
འཆི། །ཞེས་སོ། །འདི་ལྟར་རྟག་ཏུ་ཆོས་བསྒྲུབ་པར་མཛད་ན་འཇིག་རྟེན་ཀུན་དང་
བདག་ཉིད་ལ་སྟེ། རང་གཞན་གཉིས་ཀས་ཆོས་བྱས་པས་ཉམས་བདེ་བར་འགྱུར་
བའམ་ཡིད་བདེ་ཞིང་ཚིམ་པ་གང་ཡིན་པ་དེ་ཉིད་རེ་ཞིག ཏེ་བོར་མང་བའམ་ཡང་ན་
ལྟོག་མོ་སྟེ་བཟང་པོ་དང་དེས་ཆོག་པ་ལགས་པས་དེ་ལྟར་མཛོད་ཅིག 
འོ་ན་རྟག་ཏུ་
ཆོས་ཁོ་ན་སྒྲུབ་པར་བྱེད་ན་འཇིག་རྟེན་གྱི་ལོངས་སྤྱོད་བསྒྲུབ་མི་དགོས་སམ་སྙམ་ན།
དེ་ནི་ཞོར་ལ་འབྱུང་བས་ཆེད་དུ་བསྒྲུབ་མི་དགོས་ཏེ། དཔུང་བཟང་ལས། དཔེར་ན་
སྐྱེས་བུ་ལ་ལ་འབྲས་བུའི་ཕྱིར། ། སཱ་ལུ་བསྐྱེད་ཅིང་སོག་མའི་ཕྱིར་མིན་ཡང་། །སཱ་ལུ་
རྙེད་ནས་སྒྲིམ་པ་མེད་པར་ནི། །སོག་མའི་ཕུང་པོ་ཞར་ལ་འབྱུང་བ་བཞིན། ། དེ་བཞིན་
ལ་ལ་བྱང་ཆུབ་འདོད་པའི་ཕྱིར། །བསོད་ནམས་སྒྲུབ་པ་ལོངས་སྤྱོད་ཕྱིར་མིན་ཡང་། །
སོག་མའི་ཕུང་པོ་དག་དང་མཚུངས་པ་ནི། །མ་བསྒྲུབས་བཞིན་དུ་མི་ཡི་ལོངས་སྤྱོད་
- 251

དབུ་མ་རིན་ཆེན་ཕྲེང་བ་རྩ་འགྲེལ། དེ་
འགྲུབ། །ཅེས་གསུངས་སོ།༤།
ཕར་གནོད་པ་བྱས་ན་ལན་འོང་དོགས་པ་དང་སྔར་རང་ལ་གནོད་པའི་ཁོན་དུ་འཛིན་
པ་ཡོད་པས་གཉིད་མི་འོང་ཞིང་། སད་ནའང་མི་བདེ་བ་ཡིན་ཞིང་བྱང་ཆུབ་སེམས་
དཔའི་ཆོས་ཀྱི་མཆོག་ཕར་གནོད་མ་བྱས་པས་དགྲའི་འཇིགས་པ་མེད་པ་དང་འཁོན་
གྱིས་སེམས་མི་འཁྲུགས་པའི་ཕྱིར། ཆོས་ཀྱིས་ཡིད་བདེ་བར་གཉིད་ལོག་ཅིང་བདེ་
བར་གྱུར་པའི་ངང་ནས་སད་པ་དག་ཏུ་འགྱུར་བས་ཆོས་ལ་འབད་པར་མཛོད་ཅིག།
བསམ་པ་དག་པའི་ནང་གི་བདག་ཉིད་ཀྱི་སེམས་ལ་ཆགས་སྡང་སོགས་ཀྱི་སྐྱོན་མེད་
པར་བྱས་པས་དེའི་རྟགས་སུ་རྨི་ལམ་རྨིས་པ་དག་ཀྱང་དགའ་བ་དང་བདེ་བ་འབྱུང་
བའི་ལྟས་ལེགས་པར་མཐོང་བར་འགྱུར་ཏེ། འདུལ་བ་ལུང་ལས། བསོད་ནམས་
བྱས་པས་འདིར་དགའ་ཕྱི་མར་དགའ། །གཉིས་ཀར་དགའ་སྟེ་དེ་ནི་རབ་ཏུ་དགའ། །
ལས་རྣམས་སྨིན་མཐོང་དེ་དགའ་རབ་ཏུ་དགའ། །འགྲོ་བ་བཟང་པོར་སོང་ལ་ཕྱིར་
ཞིང་དགའ། །ཞེས་གསུངས་པའི་ཕྱིར་རོ། །གཉིས་པ་ལ། རྒྱས་པར་བཤད་པ་དང་
དོན་བསྡུ་བའོ། །དང་པོ་ནི། ཕ་མ་སོགས་ཚིགས་བཅད་བཅུ་དགུ༡། སྙིང་རྗེ་ཆེན་པོ་
སྔོན་དུ་འགྲོ་བས་ཕ་མ་ལ་ཟས་གོས་ལ་སོགས་པའི་སྲི་ཞུ་བྱེད་པ་གཙོ་བོ་ལྷུར་ལེན་
པ་དང་རང་བཞིན་གྱིས་རིགས་ཀྱིས་བཀུར་བའི་གཙོ་བོ་རྣམས་ལ་རིམ་གྲོ་བྱ་བ་དང་།
ཁ་ན་མ་ཐོ་བ་མེད་པའི་ཟས་གོས་ལ་སོགས་པ་རང་གི་ལོངས་སྤྱོད་ལེགས་པར་སྤྱོད་
པ་དང་། བཟོད་པ་སྒོམ་པ་དང་སྦྱིན་པ་གཏོང་བ་དང་གྱོང་རེངས་མེད་པའི་ཚིགས་
འཇམ་པ་དང་། གཞན་འབྱེད་པ་ཕྲ་མ་མེད་པ་དང་བདེན་པ་འབའ་ཞིག་སྨྲ་བའི་བརྟུལ་
ཞུགས་ཏེ་བརྒྱད་པོ་ཚེ་གཅིག་པུ་འདིའི་རིང་ལ་བྱས་པ་དེས་འཕངས་པ་ནི། འབྲས་
བུ་ལྷ་ཡི་དབང་པོ་ཉིད་ཀྱིས་དཔལ་ཐོབ་ནས་ད་དུང་དུ་ཡང་དང་ཡང་ལྷའི་དབང་པོ་
འཐོབ་པར་བགྱིད་པ་ཡིན་པས། དེ་བས་དེ་འདྲའི་མངོན་མཐོ་ལྷ་མིའི་བདེ་བ་བརྒྱུད་
མར་འཐོབ་པའི་ཆོས་ལ་བསྟེན་པར་མཛོད་ཅིག 
མཆོད་སྦྱིན་བརྒྱ་བྱིན་པ་ཙམ་གྱིས་
ལྷའི་དབང་པོ་ཐོབ་པར་བཤད་དོ།༢། །
- 252 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
སྦྱིན་པར་བྱ་བའི་དངོས་པོ་མེད་ན་ཚོགས་སུ་འགྱུར་བ་གཞན་མེད་དམ་སྙམ་ན
། ཆེས་
ལྷག་པར་འགྱུར་བའི་ཚོགས་དཔེས་སྟོན་ཏེ། ཕྲུ་བའམ་རྗེ་འུ་རུ་བཙོས་པ་སུམ་བརྒྱའི་
ཁ་ཟས་དག་ནི་སྨན་དཔྱད་ཙ་ན་ཀ་ལས་བཤད་པ། འབྲས་ཐུག་གི་ཕྲུ་བ་བྲེ་བཅུ་
ལྷག་བཙོར་བཏུབ་པ་སུམ་བརྒྱ་བཙོས་པ་དེ་ལ། རོ་དྲུག་ལྡན་ཞིང་ལྕེའི་ཡུལ་དབང་
ཤེས་གསུམ་ཕྲད་པས་བདེ་བ་མྱོང་བའི་སྤྱོད་ཀྱི་རིགས་སམ། ཚོད་མའི་སྣ་གྲངས་
ཀྱང་དྲུག་ཅུ་དང་ལྡན་པ་སྟེ་དེ་འདྲའི་ཁ་ཟས་མཆོག་དེ། ཉིན་རེར་དུས་གསུམ་དུ་
ལེགས་པར་བྱིན་པས་ཀྱང་སེམས་ཅན་བདེ་བ་དང་ལྡན་འདོད་ཀྱི་བྱམས་པ་ཡུད་ཙམ་
དང་དེ་སུམ་ཅུ་ཐང་ཅིག་གི་བསོད་ནམས་དག་ནི་རྒྱ་ཆེ་ལ་སྔ་མ་དེས་ཤིན་ཏུ་ཉུང་བའི་
ཆར་ཡང་མི་ཕོད་དོ། །ཚོམས་ལས། ཟླ་བ་རེ་རེར་མཆོད་སྦྱིན་སྟོང་། ། ལོ་བརྒྱར་བྱེད་
པ་གང་ཡིན་ལས། །སེམས་ཅན་རྣམས་ལ་བྱམས་པ་ཡི། །བཅུ་དྲུག་ཆར་ཡང་མི་ཕོད་
དོ། །ཞེས་སོ། །བྱམས་པ་སྒོམ་པའི་ཡོན་ཏན་ནི་མཐོང་ཆོས་ཚེ་དེ་ལ་ཡང་ལྷ་དང་མིའི་
གཙོའི་སེམས་ཅན་རྣམས་རང་ལ་བྱམས་པར་འགྱུར་བ་དང་། མི་མ་ཡིན་དེ་དག་ཀྱང་
བྱམས་པས་བསྲུང་བ་ནི་རྒྱལ་པོ་བྱམས་པའི་སྟོབས་ཀྱི་རྣམ་ཐར་ལྟར་དང་
། ཁྲོ་བ་
མེད་པས་ཡིད་བདེ་བ་དང་ལུས་ཀྱི་བདེ་བ་མང་བ་དང་། དུག་གི་རིགས་དང་མི་དང་
མི་མ་ཡིན་པའི་མཚོན་གྱིས་གནོད་པ་མེད་པ་དང༌། འབད་པ་མེད་པར་འདོད་པའི་
དོན་རྣམས་ཡིད་བཞིན་དུ་ཐོབ་པ་དང་། ཕྱི་མ་ལ་ཚངས་པའི་འཇིག་རྟེན་དུ་སྐྱེ་བར་
འགྱུར་ཏེ་མདོ་མྱང་འདས་ལས་ལོ་རྒྱུས་དང་བཅས་པ་འབྱུང་བས་སོ། །གལ་ཏེ་གཞན་
ཁྲོས་ཀྱང་རང་གིས་བྱམས་པ་སྒོམ་པར་བྱེད་པས་སེམས་ཞི་བས་ནི་རང་གཞན་གཉིས་
ཀའི་དོན་བྱེད་དེ། མདོ་ལས། གང་ཞིག་ཕ་རོལ་འཁྲུགས་ཤེས་ནས། །བདག་ཉིད་
དེ་ལ་ཉེར་ཞི་བ། །དེ་ནི་བདག་དང་ཕ་རོལ་པོ། །གཉིས་ཀ་དག་གི་དོན་བྱེད་དོ། །
ཞེས་སོ། །གལ་ཏེ་རེ་ཞིག་སྲིད་པ་ལས་གྲོལ་བར་མ་གྱུར་ཀྱང་བྱམས་པ་སྒོམ་པའི་
ཆོས་ཡོན་ཏན་རྣམ་པ་བརྒྱད་པོ་འཕྲལ་དུ་ཐོབ་བོ།༣།སེམས་ཅན་བྱང་ཆུབ་ཏུ་སེམས་
མ་བསྐྱེད་པ་རྣམས་ནི་བྱང་ཆུབ་མཆོག་ཏུ་སེམས་བསྐྱེད་དུ་བཅུག་ཅིང་། དེ་ཡང་མི་
- 253 -

ཀྱི་དབུ་མ་རིན་ཆེན་ཕྲེང་བ་རྩ་འགྲེལ།
ཉམས་ཤིང་བརྟན་པའི་ཐབས་བྱས་ན་དེའི་རྒྱུ་མཐུན་པའི་རང་ཉིད་ཀྱིས་འདི་དང་ཕྱི་
མ་རྣམས་སུ་རི་དབང་རྒྱལ་པོ་ལྟར་བརྟན་པའི་བྱང་ཆུབ་ཀྱི་སེམས་ནི་རྟག་ཏུ་ཐོབ་པ་
ཡིན་ནོ། །མདོ་ལས། རྒྱལ་བའི་སྐུ་གདུང་རིང་བསྲེལ་གྱི་སྙིང་པོ་ཅན་རིན་པོ་ཆེ་སྣ་
བདུན་ལས་བྱས་པ་སྲིད་དུ་འོག་མིན་དང་རྒྱར་སྟོང་གསུམ་དང་མཉམ་པ་ལ་ཉིན་རེར་
མཆོད་པ་སྣ་ཚོགས་རྒྱ་ཆེར་བྱས་པ་བས། གདུལ་བྱ་གཅིག་བྱང་ཆུབ་ཆེན་པོའི་ལམ་
ལ་བཀོད་པ་བསོད་ནམས་ཆེས་ཆེ་བར་གསུངས་པ་ཟླ་བའི་བཞི་བརྒྱ་པའི་འགྲེལ་
བར་དྲངས་སོ།༤།ཚོགས་ཀྱི་ནང་ནས་ཀྱང་དད་པས་ལས་འབྲས་ལ་ཡིད་ཆེས་ནས་
བླང་དོར་བྱེད་པས་མི་ཁོམ་པ་རྣམས་སུ་ནམ་ཡང་འགྲོ་བར་མི་འགྱུར་བ་དང་།། ཚུལ་
ཁྲིམས་ཀྱིས་ལྷ་མིའི་འགྲོ་བ་བཟང་པོར་རྣམས་སུ་འགྲོ་བའོ།༦།ཟབ་མོ་སྟོང་པ་ཉིད་
རྟོགས་པ་ལ་གོམས་པ་ཡིས་ནི་ཡོན་ཏན་གྱི་མི་མཐུན་ཕྱོགས་འགྲིབ་པ་དང་། གཉེན་
པོའི་ཕྱོགས་མི་ཉམས་པའི་བག་ཡོད་དང་ཆོས་རྣམ་ཀུན་ལ་ཤེས་རབ་ཆགས་ཐོགས་
མེད་པ་ཐོབ་པ་དང་༧། དད་པ་དང་ལྡན་པའི་ལྷག་པའི་བསམ་པས་ཆོས་ཉན་པ་ལ་
སོགས་པའི་དུས་སུ་ཡོན་པོའམ། གཡོ་མེད་པ་དྲང་པོས་ནི་བློ་དྲང་ཞིང་དྲན་པ་དང་
ལྡན་པ་སྟེ་ཡིད་གཞུངས་ཐོབ་པའོ། །ཆོས་ལ་རྒྱུན་དུ་སེམས་པར་བྱེད་པས་བློ་གྲོས་
ཀྱི་གཏེར་རམ་ཤེས་རབ་ཆེན་པོ་ཐོབ་པ་དང་༩། དམ་པའི་ཆོས་དང་ཆོས་སྨྲ་བ་ལ་
བཀུར་སྟི་བྱས་པས་ཆོས་ཀྱི་དོན་མངོན་པར་རྟོགས་པ་ཁོང་དུ་ཆུད་པ་དང་༡༠། ཐོས་
པའི་ཆོས་རྣམས་མི་ཉམས་པར་བསྲུངས་བས་ཤེས་རབ་རྣོ་མྱུར་ཅན་དུ་འགྱུར་བའོ།༡༡།
ཆོས་ཉན་པ་དང་ཀུན་ལ་མཉམ་པར་ཆོས་ཀྱི་སྦྱིན་པ་དག་བྱེད་པའི་ཚེ་དཔེ་མཁྱུད་ལ་
སོགས་པའི་སྐྱོན་གྱི་སྒྲིབ་པ་མེད་པར་བྱས་པ་ཡིས། རྟག་ཏུ་ཡོངས་འཛིན་སངས་རྒྱས་
རྣམས་དང་འགྲོགས་པ་ཉིད་ཐོབ་པ་དང་གཞན་ཡང་འདོད་པའི་དོན་རྣམས་གེགས་
མེད་མྱུར་དུ་ཐོབ་པར་འགྱུར་རོ། །དེ་དག་གི་ལུང་ནི། འོད་སྲུང་གི་ལེའུ་ལས། ཆོས་
སྨྲ་བ་ལ་གུས་དང་བཅས་པ་ཡིན། །ཟང་ཟིང་མེད་ཅིང་རྙེད་དང་བཀུར་སྟི་ལ། །རེ་བ་
མེད་ཅིང་ཚིགས་བཅད་མི་སེམས་པར། །ཇི་ལྟར་ཐོས་པའི་ཆོས་རྣམས་གཞན་ལ་
-254 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
སྟོན། ། ཞེས་དང༌། དྲན་ཉེ་ལས། དམ་ཆོས་བསྒྲགས་པ་མཉན་ནས་ནི། །སྤེལ་ལ་
ཉེར་བསྟེན་མཁས་པ་ནི། ། རྒ་དང་འཆི་བ་སྤངས་པ་ཡི། །བླ་ན་མེད་པའི་གནས་སུ་
འགྲོ། །ཟང་ཟིང་གི་སྦྱིན་པ་ལས་ཆོས་ཀྱི་སྦྱིན་པ་ཆེས་ཁྱད་པར་དུ་འཕགས་པ་ནི།
བྱམས་པ་སེང་གེའི་སྒྲར། སྟོང་གསུམ་འཇིག་རྟེན་ཁམས་ནི་གསེར་དག་གིས། །བཀང་
སྟེ་གང་ལ་སྦྱིན་པར་བྱེད་པས་ནི། ། ཚིག་བཞི་ཚིགས་སུ་བཅད་པ་གཅིག་བརྗོད་པས། །
ཇི་ལྟར་ཕན་འདོགས་དེ་ལྟར་འགྱུར་མ་ཡིན། །ཞེས་སོགས་དང་། ཐོས་པའི་ཆོས་
རྣམས་མི་བརྗེད་པར་འཛིན་པའི་ཕན་ཡོན་ནི། དེ་བཞིན་གཤེགས་པའི་གསང་བའི་
མདོར། དམ་ཆོས་འཛིན་པའི་བསོད་ནམས་གང་། །སངས་རྒྱས་ཀུན་གྱིས་ནན་ཏན་
དུ། ། བསྐལ་བ་བྱེ་བར་བརྗོད་མཛད་ཀྱང༌། །མཐར་ཕྱིན་པར་ནི་འགྱུར་མ་ལགས། །
ཞེས་སོ།༡༢།འདོད་ཡོན་ལ་མ་ཆགས་པས་ནི་ཆོས་ཀྱི་དོན་ཀུན་འགྲུབ་སྟེ། ཆགས་པས་
ཚུལ་ཁྲིམས་ཉམས་ནས་ཐོས་པ་བརྗོད་ཅིང་འདོད་ཡོད་གསོག་བསྐྲུན་གྱིས་ཆོས་ཀྱི་
བྱ་བ་ཐམས་ཅད་མི་འགྲུབ་པའི་ཕྱིར་རོ།༡༣།གཏོང་སེམས་གོམས་ཏེ་སེར་སྣ་མེད་པས་
ལོངས་སྤྱོད་མི་ཟད་པ་འཕེལ་བ་ཆོས་ཉིད་ཡིན་པ་དང་༡༤། ང་རྒྱལ་མེད་པའི་རྒྱུད་
ལ་ཡོན་ཏན་མ་ལུས་པ་ངང་གིས་འབྱུང་བས་མཆོག་དམན་ཀུན་གྱིས་བཀུར་བའི་གཙོ་
བོར་འགྱུར་རོ། །དེ་ཡང་ང་རྒྱལ་གྱི་སྒང་པོ་ལ་ཡོན་ཏན་གྱི་ཆུ་མི་ཆགས་ཟེར་བའི་དཔེ་
དེའི་ཁུངས་ནི། མདོ་དཀོན་མཆོག་གི་ཟ་མ་ཏོག་ལས། འཇམ་དཔལ་འདི་ལྟ་སྟེ་དཔེར་
ན་རྒྱ་མཚོ་ཆེན་པོ་དང་པོ་གནས་པ་དེའི་ཚེ་ས་ཆེན་པོ་ཐམས་ཅད་ཀྱི་ནང་ན་དམའ་བའི་
ཕྱོགས་དེར་དང་པོར་གནས་ཏེ། དེ་ནས་འབབ་ཆུའི་རྒྱུན་ཐམས་ཅད་ཚེགས་ཆུང་དུས་
དེར་འབབ་པར་འགྱུར་རོ། །དེ ནས་
དེ་བཞིན་དུ་ང་རྒྱལ་མེད་པའི་བྱང་ཆུབ་སེམས་དཔའ་དེ་ལ་ཚེགས་ཆུང་ངུས་སངས་
རྒྱས་ཀྱི་ཆོས་ཐམས་ཅད་མངོན་དུ་འགྱུར་རོ་ཞེས་གསུངས་སོ།༡༥། སྟོང་པ་ཉིད་ཀྱི་ཆོས་
ལ་མི་སྐྲག་ཅིང་བཟོད་པས་མི་བརྗོད་པའི་གཟུངས་ཐོབ་བོ
།༡༦།བུ་རམ་དང་ཞུན་མར་
དང༌། སྦྲང་རྩི་དང་ཏིལ་མར་དང་། ལན་ཚྭ་ལ་སོགས་པའི་སྙིང་པོ་ལྔ་རྣམས་གཞན་
- 255 -

དབུ་མ་རིན་ཆེན་ཕྲེང་བ་རྩ་འགྲེལ། ཚེ
ལ་གུས་པས་བྱིན་པ་དང་། དགྲ་ལ་སོགས་པའི་འཇིགས་པ་རྣམས་ལ་སྐྱེལ་མ་སོགས་
བྱས་པས་མི་འཇིགས་པ་བྱིན་པ་ཡིས། བདུད་རྣམས་ཀུན་གྱིས་གླགས་ཀྱིས་མི་ཚུགས་
ཤིང་སྲེད་མེད་ཀྱི་བུའི་སྟོབས་དང་ལྡན་པ་སོགས། སྟོབས་པོ་ཆེ་ཡི་མཆོག་སངས་
རྒྱས་ཉིད་དུ་འགྱུར་རོ།༡༧།མཆོད་རྟེན་ལ་མར་མེ་དང་མེ་ཏོག་སོགས་ཀྱི་ཕྲེང་བ་དང་
མུན་པས་ཉེན་པའི་མུན་ཁང་དག་ཏུ་སྒྲོན་མེ་བཞག་པ་དང༌། མར་མེའི་ཆེད་དུ་འབྲུ་
མར་བྱིན་པ་ཡིས་ལྷ་ཡི་མིག་ནི་ཐོབ་པར་འགྱུར་ཏེ། འཕགས་པ་མ་འགགས་པའི་ལོ་
རྒྱུས་བཞིན་ནོ།༡༨།མཆོད་རྟེན་ལ་མཆོད་པར་བྱེད་པའི་ཆེད་དུའང་ཆ་རྐྱེན་དུ་རོལ་མོ་
དང་དྲིལ་བུ་དག་གི་མཆོད་པ་ཕུལ་བ་དང༌། སྒྲ་སྙན་པའི་དུང་དང་རྔ་ནི་རབ་ཏུ་ཕུལ་
བས་ལྷའི་རྣ་བའི་མངོན་ཤེས་ཐོབ་པར་འགྱུར་རོ།༡༩།དགོས་མེད་དུ་གཞན་གྱི་སྒོ་་་
གསུམ་གྱི་འཁྲུལ་བའི་ཉེས་པ་མི་གླེང་ཞིང་། ཞར་བ་སོགས་ཡན་ལག་མེད་པ་དང་
ཉམས་པ་རྣམས་ཀྱང་ངོས་ལྐོག་གང་ཡང་མི་བརྗོད་ཅིང་། གཞན་གྱི་སེམས་ནི་རྗེས་
སུ་བསྲུང་ཞིང་དེ་ལ་མི་གནོད་པའི་ཐབས་བྱས་པས་ན། གཞན་གྱི་སེམས་སྣ་ཚོགས་
པ་ནི་ཤེས་པའི་མངོན་པར་ཤེས་པ་ཐོབ་པའོ། །མི་ཕལ་བ་དང་དུད་འགྲོའི་སྐྱོན་བརྗོད་
ནའང་ཉེས་དམིགས་ཆེ་བ་འདུལ་བ་སོགས་ལས་གསུངས་པ་དང་། ཁྱད་པར་དུ་བྱང་
ཆུབ་སེམས་དཔའི་སྐྱོན་བརྗོད་ན་ཉེས་དམིགས་མཐའ་ཡས་པར་མདོ་ལས་བཤད་
ཅིང་། དཀོན་བརྩེགས་ལས། གང་དག་བྱང་ཆུབ་སེམས་དཔའི་སྤྱོད་རྟོག་པ། ། དེ་དག་
སྨྱོན་པ་ཡིན་པར་ཤེས་པར་བྱ། ། ཞེས་གསུངས༢༠། ཕོངས་པ་རྣམས་ལ་ལྷམ་དང་
བཞོན་པ་བྱིན་པ་དང་འགྲོ་མི་ནུས་པའི་ཉམ་ཆུང་ཕྲག་པས་ཁུར་བ་སོགས་བཀུར་བ་
བྱས་པ་དང་། བཞོན་པས་བླ་མ་བཀུར་བའམ་བཞོན་པ་ཕུལ་བས་བླ་མའི་ཞབས་ཀྱི་
ངལ་བ་གསོས་ཏེ་བཀུར་བ་ཡིས། དེ་འདྲའི་རྒྱུ་སྒྲུབ་པ་ལ་མཁས་པས་གཅིག་དང་དུ་
མར་བསྒྱུར་བ་ལ་སོགས་པར་ཤེས་པའི་རྫུ་འཕྲུལ་གྱི་མངོན་ཤེས་ཐོབ་པར་འགྱུར་་་
རོ།༢༡།ཆོས་ཀྱི་ཆེད་དུ་དཀའ་བ་སྤྱད་ཅིང་གཙུག་ལག་ཁང་བྱེད་པ་དང་དེ་བཞིན་དུ་
ཆོས་ཀྱི་གཞུང་དང་དོན་རྣམས་མི་བརྗེད་པར་བྱེད་ཅིང་འཛིན་པ་དང༌། སྔར་ཐོས་པ་
- 256 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
རྣམས་ཡང་ཡང་དྲན་པ་དང་ལན་ལ་རེ་བ་མེད་པའི་ཆོས་ཀྱི་སྦྱིན་པ་ལོག་པར་སྟོན་པ་
སོགས་ཁ་ན་མ་ཐོ་བའི་དྲི་མ་མེད་པས། རང་དང་གཞན་གྱི་སྔོན་གྱི་ཚེ་རབས་ཐམས་
ཅད་དྲན་པའི་མངོན་པར་ཤེས་པ་ཐོབ་པར་འགྱུར་རོ། །མདོ་ལས། བསྐལ་པ་བརྒྱ་
ཕྲག་དུ་མར་གང་དཀོན་པའི། །ཆོས་ཀྱི་དམ་པ་འདི་ལ་དགའ་སྐྱེད་ཅིག །ཐར་བ་
འདོད་པ་ཡོན་ཏན་དོན་གཉེར་བས། །འཇིག་རྟེན་བྱ་བ་ཡོངས་སུ་འཚོལ་མི་བྱེད། །
ཅེས་སོ།༢༢།དངོས་པོ་རྣམས་དོན་དམ་པར་ངོ་བོ་ཉིད་དུ་གྲུབ་པ་མེད་པར་ཡང་དག་
པ་ཇི་ལྟ་བ་བཞིན་དུ་ཡོངས་སུ་ཤེས་པར་གོམས་པས། ཁམས་གསུམ་གྱི་ཉོན་མོངས་
པའི་སྒྲིབ་པ་ཟད་པའི་བྲལ་བ་དང་དེའི་རྣམ་གྲོལ་ལམ་སོགས་མངོན་སུམ་དུ་ཤེས་པའི་
མངོན་ཤེས་དྲུག་པ་ཟག་པ་ཀུན་ཟད་པའི་མངོན་པར་ཤེས་པའི་མཆོག་ནི་ཐོབ་པར་
འགྱུར་རོ། །ཤེར་ཕྱིན་ལྔ་བརྒྱ་པར། རབ་ཏུ་བཙལ་ན་མི་དམིགས་ཆོས། །སེམས་ལ་
དངོས་པོར་མི་སྣང་བའི། །ཆོས་ཉིད་ལེགས་པར་ཤེས་པ་ཡིས། ། བློ་ལྡན་བྱང་ཆུབ་
ཐོབ་པར་འགྱུར། །ཞེས་སོ།༢༣།སེམས་ཅན་ཐམས་ཅད་འཁོར་བ་ལས་སྒྲོལ་བའི་
ཕྱིར་དུ་དེ་བཞིན་ཉིད་ཤེས་པའི་ཤེས་རབ་དངོས་པོ་ཐམས་ཅད་ལ་མཉམ་པར་ལྡན་
པའི་ཡེ་ཤེས་ཀྱི་ཚོགས། སྟོང་རྐྱང་ཙམ་མ་ཡིན་པར་སྙིང་རྗེས་བརྒྱན་པ་སྟེ་སྟོང་པ་
ཉིད་རྟོགས་པའི་ཤེས་རབ་སྙིང་རྗེའི་སྙིང་པོ་ཅན་བསྒོམས་པ་ཡིས། དཔེར་ན་མཐོང་
ལམ་དུ་འཕགས་པའི་མཉམ་བཞག་གི་ཡེ་ཤེས་གཅིག་གི་ངོ་བོར་མཁྱེན་གསུམ་གྱི་
རྣམ་པ་མ་ལུས་པ་སྒོམ་པ་དེ་དག་ཡོངས་སུ་དག་ཅིང་མཐར་ཕྱིན་པའི་ཚེ། མཁྱེན་
གསུམ་མམ་སྦྱིན་སོགས་ཀྱི་ཡོན་ཏན་ཐམས་ཅད་མ་ཚང་བ་མེད་པས་རྣམ་པའི་མཆོག་
ཀུན་དང་ལྡན་པའི་རྒྱལ་བར་ཏེ་རྣམ་པ་ཐམས་ཅད་མཁྱེན་པའི་སངས་རྒྱས་སུ་འགྱུར་
རོ། །འཁོར་འདས་སམ་ཆོས་ཐམས་ཅད་མཉམ་པ་ཉིད་སྙིང་རྗེ་དང་འབྲེལ་བར་རྟོགས་
པའི་ཡེ་ཤེས་ཉིད་སངས་རྒྱས་ཀྱི་རྒྱུ་གཙོ་བོ་ཡིན་པའི་ཕྱིར་རོ།༢༤།སྨོན་ལམ་འབུམ་
ཕྲག་གྲངས་མེད་པ་བཅུ་ལ་སོགས་པ་སྨོན་ལམ་སྣ་ཚོགས་པ་རང་དོན་ཡིད་བྱེད་དང་
བྲལ་བའི་དག་པ་ཡིས། རང་ཉིད་གང་དུ་འཚང་རྒྱ་བའི་སངས་རྒྱས་ཀྱི་ཞིང་ནི་རྣམ་
- 257 -

ཀྱི་དབུ་མ་རིན་ཆེན་ཕྲེང་བ་རྩ་འགྲེལ།་པ་ནི་
པར་དག་པའི་སེམས་ཅན་ཁོ་ན་འབྱུང་བས་དག་པར་འགྱུར་བ་ཐོབ་སྟེ། འཇིག་རྟེན་
གྱི་ཁམས་ཇི་སྙེད་ནས་སངས་རྒྱས་གང་གིས་གདུལ་བྱའི་སེམས་ཅན་འདུས་པ་དེ་སྙེད་
ཀྱི་འཇིག་རྟེན་གྱི་ཁམས་དེ་ནི་སངས་རྒྱས་ཀྱི་ཞིང་ཡིན་ལ། གནས་དང་ལོངས་སྤྱོད་
ཀྱི་འབྱོར་བ་དག་པའང་རླབས་ཆེན་པོ་ཡོད་དེ་སྨོན་ལམ་དག་པ་མང་དུ་བཏབ་པ་དེ་
ལས་འབྱུང་བའི་ཕྱིར་རོ། །མདོ་ལས། ཀླུ་ཡི་རྒྱལ་པོས་སྤྲིན་ཕུང་རྣམས། །ནམ་མཁའི་
དབྱིངས་སུ་སྟོན་པ་ལྟར། ། དེ་བཞིན་སངས་རྒྱས་སྨོན་ལམ་གྱིས། ། ཞིང་རྣམས་ཀུན་
ཏུ་འབྱུང་བ་ཡིན། །ཞེས་གསུངས་སོ།༢༥།ཐུབ་པའི་དབང་པོ་ལ་རིན་པོ་ཆེ་ཕུལ་བ་
ཡིས་ཕྱོགས་མཐའ་ཡས་པར་ཁྱབ་པའི་འོད་ནི་རྣམ་པར་འཕྲོ་བ་ཐོབ་པར་འགྱུར་རོ། །
དེ་རྣམས་ཀྱི་ཁུངས་མདོ་ཆེན་པོ་རྣམས་ལས་མང་དུ་འབྱུང་བ་ལས་ཤེས་པར་བྱའོ། །
གཉིས་པ་དོན་བསྡུ་བ་ནི། དེ་བས་སོགས༡། དེ་བས་གོང་དུ་དེ་ལྟར་བཤད་པའི་ལས་
འབྲས་དགེ་ཚོགས་འདི་བྱས་ན་འབྲས་བུ་བའི་རྒྱུ་འབྲས་འདྲ་བའམ། རྒྱུ་དང་མཐུན་
པར་འབྱུང་བ་ཇི་བཞིན་མཁྱེན་པར་མཛད་ནས་དེ་ནི་དོན་གྱི་སྒོ་ནས་བསྒྲུབ་པར་བྱ་
བ་ཡིན་པས་དོན་དུ་ནི། གཙོ་བོ་འགྲོ་བ་གཞན་ལ་ཕན་པའི་དོན་གྱི་སྒྲུབ་པ་རྟག་ཏུ་
མཛོད་ཅིག་དང་། དེ་ཉིད་རྒྱལ་པོ་ཁྱོད་རང་ལའང་ཤུགས་ཀྱི་ཕན་པ་ཁོ་ན་ལགས་སོ། །
ག་ཡ་གོ་རི་ལས། འཇམ་དཔལ་བྱང་ཆུབ་སེམས་དཔའ་རྣམས་ཀྱི་སྤྱོད་པ་གང་ལ་
བརྩམ་པར་བྱ་ཞིང་གང་ལ་བརྟེན་པར་བྱ། འཇམ་དཔལ་གྱིས་སྨྲས་པ། ལྷའི་བུ་བྱང་
ཆུབ་སེམས་དཔའ་རྣམས་ཀྱི་སྤྱོད་པ་ནི་སྙིང་རྗེ་ཆེན་པོ་ལ་བརྩམ་སྟེ་སེམས་ཅན་ལ་
བརྟེན་པའོ། །ཞེས་གསུངས་པས་བྱང་ཆུབ་སེམས་དཔའི་དགེ་བ་དཔག་ཏུ་མེད་པ་
དང་འབྲས་བུ་སངས་རྒྱས་ཀྱི་ཡོན་ཏན་དཔག་ཏུ་མེད་པའི་རྒྱུ་མཚན་ཡང་ཐབས་ཟབ་
མོ་དེའི་མཐུ་ལས་སོ། །
སེམས་འགྲེལ་ལས། ཉན་ཐོས་རྣམས་ནི་ཆགས་བྲལ་བས། ། བྱང་ཆུབ་དམན་པ་ཐོབ་
མིན་ནམ། །སེམས་ཅན་ཡོངས་སུ་མ་བཏང་ན། །རྫོགས་སངས་རྒྱས་ཀྱི་བྱང་ཆུབ་ཐོབ།།
ཅེས་དང་། ཆོས་ཡང་དག་པར་སྡུད་པ་ལས། བཅོམ་ལྡན་འདས་བྱང་ཆུབ་སེམས་
- 258 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དཔའ་རྣམས་ཀྱི་ལུས་ཀྱི་ལས་གང་ཅིའང་རུང་། ངག་དང་ཡིད་ཀྱི་ལས་གང་ཅིའང་
རུང་དེ་ཐམས་ཅད་ནི་སེམས་ཅན་ལ་ལྟ་བས་འཇུག་གོ །སྙིང་རྗེ་ཆེན་པོའི་དབང་དུ་
འགྱུར་རོ་ཞེས་སོགས་ནས་གང་སེམས་ཅན་ཐམས་ཅད་ལ་ཕན་པ་སྒྲུབ་པ་དང་
། བདེ་
བ་སྒྲུབ་པའི་སྒྲུབ་པ་དེ་བདག་གིས་བསྒྲུབ་བོ་སྙམ་མོ། །ཞེས་དང་། མདོ་སྡེ་རྒྱན་ལས།
སྐྱེ་བོ་རྨོངས་པས་རང་གི་བདེ་དོན་བརྩོན། །དེ་མ་ཐོབ་པས་རྟག་ཏུ་སྡུག་བསྔལ་གྱུར། །
བརྟན་པ་རྟག་ཏུ་གཞན་དོན་ལ་དགའ་བས། །གཉིས་ཀའི་དོན་བྱས་མྱ་ངན་འདའ་
བར་འགྱུར། །ཞེས་སོ། །རྒྱལ་པོ་ལ་གཏམ་བྱ་བ་དབུ་མ་རིན་པོ་ཆེའི་ཕྲེང་བ་ལས་
བྱང་ཆུབ་ཀྱི་ཚོགས་བསྡུས་པ་ཞེས་བྱ་བ་སྟེ་ལེའུ་གསུམ་པའི་འགྲེལ་བའོ།། ། །
སྔར་རྩ་བའི་ས་བཅད་གསུམ་པ་རྒྱལ་པོའི་སྤྱོད་ཚུལ་ཆོས་དང་མཐུན་པ་ལ་བསླབ་པར་
གདམས་པ་ལ་བཞི། དོན་གྱི་འབྲེལ་དགོད་ཅིང་མཚམས་སྦྱར་བ་དང་། རྒྱས་པར་
བཤད་པ་དང་། དོན་བསྡུ་བ་དང་། རྒྱལ་པོའི་སྤྱོད་ཚུལ་ལ་སློབ་མི་ནུས་ན་རབ་ཏུ་
བྱུང་བར་གདམས་པའོ། །
དང་པོ་ལ་གསུམ། རྒྱལ་པོར་ངོར་བསྟོད་སྨད་ཀྱི་ཕན་གནོད་མཁྱེན་དགོས་པར་གསོལ་
བ་དང་། ཕན་པའི་ཚིག་ཉན་པར་སྟོན་པས་གསུངས་པ་བཞིན་བསླབ་པར་བསྟན་པ་
དང་། རང་གཞན་ལ་ཕན་པའི་ཚིག་མཉན་པར་བསྐུལ་བ་དངོས་སོ། །དང་པོ་ནི། གང་
ཕྱིར་སོགས་རྐང་པ་༢། གང་གི་ཕྱིར་ཉེས་པ་མངོན་དུ་སྨྲས་ན་བཟོད་པའམ་མི་བཟོད་
པ་ཡིན་ཞེས་ཤེས་པར་མི་ནུས་ཤིང་ཤེས་པར་དཀའ་བའི་རྒྱལ་པོ་རྣམས་ནི། གལ་ཏེ་
སྡིག་པ་མི་དགེ་བ་ཆོས་མིན་ཞིང་རིགས་པ་མིན་པ་རིགས་པ་དང་བྲལ་བར་སྤྱོད་ཀྱང་།
བློན་པོ་དང་འབངས་ལ་སོགས་པ་རྒྱལ་པོའི་རྗེས་སུ་འཚོ་བ་རྣམས་ཀྱིས་རྒྱལ་པོ་ལ་
ཕལ་ཆེར་ནི་ངོར་བསྟོད་པར་བྱེད་ཀྱི་སྨོད་པར་བྱེད་མི་ནུས་ཏེ། ཆོས་མ་ཡིན་པར་སྤྱོད་
པ་བསྟོད་མི་འོས་ཀྱང་ཉེས་པ་ངོར་བརྗོད་དེ་བཟློག་ན་ཁྲོས་ནས་གནོད་པ་བྱེད་དོ་སྙམ་
དུ་འཇིགས་པ་དེ་ཡི་ཕྱིར་རོ། །རྒྱལ་པོ་ཉིད་ངོར་བསྟོད་དེས་འཁྲུལ་རྒྱུ་བྱས་པས་རང་
གཞན་ལ་སྨན་པ་དང་མི་སྨན་པའི་ཁྱད་པར་མཁྱེན་པར་རམ་ཤེས་པར་དཀའ་བས།
- 259 -

| དབུ་མ་རིན་ཆེན་ཕྲེང་བ་རྩ་འགྲེལ། དོན་
རྒྱལ་པོ་ལྟ་ཞོག་རེ་ཞིག་དེ་ལས་གཞན་སྐྱེས་བུ་ཕལ་པ་སུའང་རུང་བ་ལའང༌། ཉེས་
པ་གླེང་བའི་ཚིག་མི་སྙན་པ་དེ་དོན་ལ་སྨན་པ་ཡིན་ཡང་མི་རིགས་པའི་བྱ་བ་དེ་ངོར་
རྗོད་པར་དཀའ་བ་ཡིན་ན། ས་ཆེན་པོའི་དབང་ཕྱུག་ཕུན་སུམ་ཚོགས་པ་མངའ་བའི་
རྒྱལ་པོ་ཁྱོད་ལྟ་བུ་ལ། དགེ་སློང་སྤོང་བ་པ་སློང་བའི་ངང་ཚུལ་གྱིས་སློང་མོ་ཟ་བ་
བདག་ལྟ་བུས་ཅི་ཞིག་སྨོས་ཏེ། འོན་ཀྱང་དེ་ལྟར་གླེང་བ་ལ་ཁྱོད་ཀྱིས་བདག་ལ་
དགྱེས་པ་དང་ཉིད་ཀྱང་ཐུགས་དགྱེས་པར་མཛད་པའི་སླད་དང་། འགྲོ་བ་གཞན་ལ་
ཡང་ཐུགས་བརྩེ་བའི་སླད་དུ་ཁྱོད་ལ་རེ་ཞིག་ཚིག་དེ་ཉེས་པ་གླེང་བས་མི་སྙན་ཏེ་ཐུགས་
ལ་མི་འབབ་པ་འདྲ་ཡང་དོན་ལ་སྨན་པ་ཡིན་པས། ཀླུ་སྒྲུབ་བདག་ལྟ་གཅིག་པུ་སྟེ་
ཁོ་ནས་ཚམ་ཚོམ་མེད་པར་ཏེ་བོར་རམ་ཤིན་ཏུ་གསོལ་ཏོ། །བྱང་ཆུབ་སེམས་དཔའ་
ཐབས་ལ་མཁས་པས་སྨོད་པ་ལ་དགོས་པ་ཡོད་པའི་ཕྱིར་བྱིས་པས་སྨོད་པ་ལྟ་ཞོག་
སྟེ་བསྟོད་པ་དང་ཡང་མི་འདྲའོ། ། དང་ ཏེ།
འདུལ་བ་ལས། མཁས་པས་སྤྱོད་པ་གང་ཡིན་དང་། །བྱིས་པས་བསྟོད་པ་བྱེད་པ་
ལས། །མཁས་པས་སྨོད་པ་མཆོག་ཡིན་གྱི། །བྱིས་པས་བསྟོད་པ་མ་ཡིན་ནོ། །ཞེས་
སོ། །གཉིས་པ་ནི། བདེན་འཇམ་སོགས༡། རྒྱལ་པོ་ཁྱོད་ལ་དེ་སྐད་རྗོད་པར་རིགས་
ཏེ་གཞན་ལ་གཅིག་ཏུ་ཕན་པ་བདེན་པ་དང་རྣར་འཇམ་པ་དང་། དགོས་པའི་དོན་
དང་ལྡན་པ་དང་གདུལ་བྱའི་བློ་དང་མཐུན་པའམ་འགལ་བ་མེད་པའི་འཕྲོད་པ་ནི།
བརྩེ་བས་ཀུན་ནས་བསླངས་ཏེ་ཕན་པའི་དུས་སུ་སློབ་མ་ལ་བརྗོད་པར་བྱ་དགོས་ཞེས་
བཅོམ་ལྡན་འདས་ཀྱིས་གསུངས་པས་ཁྱོད་ཉིད་དགྱེས་པ་ཙམ་འབའ་ཞིག་གི་སླད་དུ་
ནི་མ་ཡིན་ནོ། །བཅོམ་ལྡན་འདས་ནི་གདུལ་བྱ་འདུལ་བའི་དུས་ལ་མ་བབ་པར་ནི་
མི་གསུངས་ལ་དུས་སུ་བབ་པ་ན་དེའི་ཁམས་དང་དང་པོ་བག་ལ་ཉལ་བ་མཁྱེན་ནས་
དེ་ལ་སྙན་པས་འདུལ་བའམ། སྤྱི་བའམ་རྫུ་འཕྲུལ་གྱིས་འདུལ་བ་སོགས་གང་ཅིས་
ཕན་པའམ་འཚམ་པ་རྣམས་གཡེལ་བ་མེད་པར་སྟོན་པར་མཛད་པ་ཡིན་ནོ། །མདོ་
ལས། ངས་ནི་འདི་ཡི་ཐར་བ་ཡི། ། ས་བོན་ཤིན་ཏུ་ཕྲ་བ་ཡང་། ། ས་ཡི་ཁོང་ན་ཡོད་
- 260 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པའི་གསེར། །བག་ལ་ཉལ་བ་བཞིན་དུ་གཟིགས། །ཞེས་དང༌། འདུལ་བ་ལས། རྒྱ་
མཚོ་ཆུ་སྲིན་གནས་ཀྱི་རླབས། །དུས་ལས་ཡོལ་བར་འགྱུར་སྲིད་ཀྱང་། །གདུལ་བར་
བྱ་བའི་སྲས་རྣམས་ལ། །སངས་རྒྱས་དུས་ལས་ཡོལ་མི་མངའ། །ཞེས་སོ། །དེ་ལྟ་བས་
ན་སྐབས་སུ་བབ་པའི་གཏམ་འདི་སྐད་དུ་རྗོད་པ་ཡིན་ནོ། །གསུམ་པ་ནི། བརྟན་པ་
སོགས༢། བརྩོན་འགྲུས་དང་ཏིང་ངེ་འཛིན་དང་ལྡན་པའི་ཤེས་རབ་རབ་ཏུ་བརྟན་
པས་བརྟན་པ་ཞེས་རྒྱལ་པོ་ལ་བོས་ནས་བྱམས་པ་དང་ལྡན་པས་ཁྲོ་བ་མེད་པ་ཡི་་་
བདེན་པའི་ཚིག་ནི་རིགས་པ་དང་ལྡན་པ་ཕན་པའི་དོན་རྣམས་བསྒྲགས་པ་ན
། དུས་
དང་མཐུན་པའི་ཁྲུས་བྱེད་འདོད་པ་ལ་བཟང་པོའི་ཆུ་དང་ཕྲད་པ་བཞིན་ཏུ། མཉན་
པར་འོས་ཤིང་ཡོངས་སུ་ལེན་པར་བགྱིད་རིགས་པའོ། །རྒྱལ་པོ་ཁྱོད་ལ་དགེ་སློང་
ཀླུ་སྒྲུབ་བདག་གིས་ཚེ་འདི་དང་ནི་ཚེ་རབས་གཞན་དུ་བསྟོད་པར་འོས་པ་ཅི་རིགས་
བརྗོད་པར་བགྱིས་པའི་དོན་རྣམས། མཁྱེན་པར་མཛོད་ལ་དེ་བདག་ཉིད་དང་འགྲོ་
བ་གཞན་ལ་འཕྲལ་དང་ཡུན་དུ་སྨན་པར་འགྱུར་བའི་ཐབས་སུ་འགྲུབ་པར་མཛོད་ཅིག་
ཅེས་བསྐུལ་བའོ། །གཉིས་པ་རྒྱས་པར་བཤད་པ་ལ་གསུམ། རྒྱལ་པོའི་ཚུལ་ལུགས་
དང་། ཆོས་མི་ཉམས་ཤིང་འགྲུབ་པ་ལ་བསླབ་པ་དང་། ཐར་བ་ཐོབ་ཅིང་ཐེག་པ་
ཆེན་པོའི་སྡེ་སྣོད་མི་སྤོང་བ་ལ་བསླབ་པའོ། །དང་པོ་ལ་ལྔ། སྦྱིན་གཏོང་སྤེལ་བ་དང་།
གཙུག་ལག་ཁང་བཟུང་བ་དང་། སྔར་ཡོད་ཀྱི་ནར་མའི་ཟས་ལ་སོགས་པ་བསྐྱང་བ་
དང༌། དོན་དུ་མི་གཉེར་བ་ཡང་རྗེས་སུ་བཟུང་བ་དང་། དཔོན་སྣ་བསྐོ་བའི་ཚུལ་ལོ། །
དང་པོ་ནི། སློང་ལ་སོགས༢། ཟས་གོས་སོགས་སློང་བ་ལ་སྐྱེ་བ་སྔོན་ཆད་སྦྱིན་པ་
བགྱིས་པས། ད་ལྟར་རྒྱལ་པོའི་འབྱོར་བ་ལ་སོགས་པ་སྦྱིན་པའི་འབྲས་བུ་དོན་བརྙེས་
པར་གྱུར་ནས་ད་དུང་ཡང་སློང་བ་པོ་ལ་མ་བྱིན་ན། སྔ་མའི་སྦྱིན་པ་བྱས་པའི་འབྲས་
བུ་མི་ཤེས་པ་དང་སློང་བ་པོ་སོགས་ལ་ཕྱིས་ཕན་པ་མི་ཤེས་པས་བྱས་པ་མི་གཟོ་བ་
ཉིད་དུ་འགྱུར་བ་དང་ལོངས་སྤྱོད་ལ་ཆགས་པ་ཡིས། ཕྱི་ནས་འབྱོར་བའི་དོན་རྣམས་
ཀྱང་ཐོབ་པར་མི་འགྱུར་བས་སྦྱིན་པར་མཛད་རིགས་ཏེ། དཔེར་ན་ད་ལྟ་འཇིག་རྟེན་
- 261 -

| དབུ་མ་རིན་ཆེན་ཕྲེང་བ་རྩ་འགྲེལ།
འདི་ན་བདག་པོ་རང་གི་ལམ་རྒྱགས་འཁྱེར་ནས་ལས་བྱེད་པའི་གླ་མི་རྣམས་ནི་མ་
བརྔན་པའམ། གླ་མེད་ན་ལམ་རྒྱགས་ཀྱི་འཚོ་བ་ཁྱེར་དུ་མི་བཏུབ་པས་དེ་ལྟར་ན་
བདག་པོ་དེ་བྱས་པ་མི་གཟོ་བ་དང་། གླ་མི་ལ་ཕན་པར་མ་བྱས་པས་རང་གི་འདོད་
པའི་དོན་མི་འགྲུབ་པ་དེ་བཞིན་དུ། རང་གི་ཟས་གོས་ལ་སོགས་པ་སློང་བ་པོ་མི་
དང་དུད་འགྲོ་སོགས་དམན་པ་རྣམས་ལ་བྱིན་ན། དེ་དག་རང་གི་སྦྱིན་པའི་འབྲས་
བུ་ལོངས་སྤྱོད་དག་འཁྱེར་བའི་ཆེད་དུ་མ་བརྔན་པའམ་གླ་བྱིན་པ་མ་ཡིན་པར་ཡང་
ཕྱི་མའི་དུས་ནམ་ཞིག་གི་ཚེ་ལ་འདིར་བྱིན་པའི་རྫས་དེ་ལས་བརྒྱ་འགྱུར་དུ་ཁྱེར་བ་
སྐྱེད་དང་བཅས་པ་སླར་སྟེར་བའི་སློང་མོ་བ་ལ་དགའ་ཞིང་སྦྱིན་པ་ལ་ལྷག་པར་སྤྲོ་
བར་རིགས་སོ། །སྡུད་པར། བྱང་ཆུབ་སེམས་དཔའི་སྦྱིན་པས་ཡི་དྭགས་འགྲོ་བ་
གཅོད། །དབུལ་བ་དང་ནི་དེ་བཞིན་ཉོན་མོངས་ཐམས་ཅད་འཇོམས། །སྤྱོད་ཚེ་ལོངས་
སྤྱོད་མཐའ་ཡས་རྒྱས་པ་ཐོབ་པར་འགྱུར། །སྦྱིན་པས་སྡུག་བསྔལ་གྱུར་བའི་སེམས་
ཅན་ཡོངས་སྨིན་བྱེད། །ཅེས་སོ། །
གཉིས་པ་ལ་གསུམ། བསམ་སྤྱོད་རྒྱ་ཆེ་བ་ལ་བསླབ་པ་དང་། ཆོས་གཞི་གསར་བ་
གྲགས་པ་ཅན་སྒྲུབ་པ་དང་། ཁྱད་པར་ཅན་སྒྲུབ་པའོ། །དང་པོ་ནི། རྟག་ཏུ་སོགས༡།
དུས་རྟག་ཏུ་དགེ་བའི་བློ་མི་འདོར་བ་དང་མི་མཐུན་ཕྱོགས་དང་མ་འདྲེས་པ་དང་གཙོ་
ཆེར་གཞན་ལ་ཕན་པའི་ཐུགས་བསྐྱེད་རྒྱ་ཆེན་པོ་དང༌། སྦྱོར་བའི་སྒོ་ནས་ཀྱང་མཆོད་
སྦྱིན་གྱི་དངོས་པོ་སོགས་མཛད་པ་རྒྱ་ཆེན་པོ་དང་དེ་ཡང་དཀོན་མཆོག་གསུམ་དང་
སྡུག་བསྔལ་བའི་ཡུལ་སོགས་ལ་བསྟེན་པའི་དགེ་བ་ལ་ཐུགས་དགྱེས་པར་མཛོད་ཅིག་
དང༌། རྒྱུའི་དུས་ན་རྒྱ་ཆེན་པོའི་ལས་ལས་འབྲས་བུ་ནི་རྒྱུ་དང་མཐུན་པ་ཐམས་ཅད་
རྒྱ་ཆེན་པོ་བཤད་མ་ཐག་པ་ལྟར་འབྱུང་བར་འགྱུར་རོ། །གཉིས་པ་ནི། རྒྱལ་པོ་སོགས༡།
གོང་དུ་བཤད་པ་ལྟར་དགེ་བ་རྒྱ་ཆེན་པོ་བསྟན་པ་ལ་བྱ་བ་བྱས་པ་ཡིན་པས། རྒྱལ་
པོ་རང་ལས་སྟོབས་ཆུང་བ་དང་བསམ་པ་དམན་པ་རྣམས་ཀྱིས་ནི་བློར་མི་ཤོང་ཞིང་
ཡིད་ལའང་དོན་འདི་བསམ་པར་མ་གྱུར་ཅིང་མི་འདོད་པའི། སྤྱིར་བསྟན་པ་དམ་
-262

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པའི་ཆོས་ཀྱི་གཞི་མཐོང་ཐོས་སུ་གྱུར་པ་ལྟར་རྒྱ་ཆེན་པོ་མཛད་པ་དང༌། དེ་ཡང་གཙོ་
བོ་རྒྱལ་པོ་ཁྱིམ་པ་སོགས་ཀྱིས་བསྒྲུབ་པར་འོས་པ་བསྟན་པའི་ཡན་ལག་གམ་ཁྱད་
པར་དཀོན་མཆོག་གསུམ་གྱི་གཞིའམ་རྟེན་ངོ་མཚར་ཅན་བཞེངས་ནས། དེ་ལ་ཆོས་
སྟོན་རྒྱ་ཆེན་པོ་དང་བཅས་པས་རང་ཉིད་ཕྱོགས་བཅུར་སྙན་པར་གྲགས་ཤིང་མཛེས་
པའི་དཔལ་དང་ལྡན་པར་མཛོད་ཅིག་སྟེ་ཆོས་དང་ལྡན་པའི་གྲགས་པས་ནི་འགྲོ་བ་
དབང་དུ་འདུ་ཞིང་དོན་གཞན་ཡང་འགྲུབ་པའི་ཕྱིར་རོ། །གསུམ་པ་ནི། ཆོས་གཞི་
སོགས་ཚིགས་བཅད་བདུན། ཡུལ་གྱི་ཆོས་གཞི་གང་ཞིག་ཀུན་ནས་ལོངས་སྤྱོད་ཀྱིས་
འབྱོར་བས་རྒྱས་པར་བྱས་པའི་རྒྱལ་པོ་རང་དང་མཉམ་པའམ་རང་ལས་དམན་པས་
ལས་དེ་བྱས་ཀྱང་དེ་ལ་དགའ་བས་བ་སྤུ་མི་ལྡང་ཞིང་གཏམ་ངན་བྱུང་བ་ནི། ཤི་ནའང་
རྣམ་ཐར་སྙན་པར་མི་འགྱུར་བས་དེ་འདྲའི་རྒྱལ་པོ་དེ་ནི་མ་བྱས་ཀྱང་བླའོ། ། དེ་བས་
ན་རྒྱལ་པོའི་ཡང་རྒྱལ་པོ་རྣམས་ཀྱི་ཁྱད་ཆོས་འདི་ཡིན་ཏེ། གཙུག་ལག་ཁང་སོགས་
རྒྱ་རབ་ཏུ་ཆེ་བའི་ཕྱིར་རྒྱ་ཆེན་པོ་རྣམས་མཐོང་ནས་རང་དང་མཉམ་པའི་རྒྱལ་པོ་གཞན་
ལས་ང་ལྷག་གོ་སྙམ་པའི་སྙེམས་པ་དང་བྲལ་བ་དང་། རང་དང་མཉམ་པ་གཞན་
དགེ་བ་ལ་སྤྲོ་བ་སྐྱེད་པར་བྱེད་ཅིང་སྟེ་རྒྱལ་པོའི་བྱ་བ་དེ་ལྟ་བུ་བྱའོ་སྙམ་པའོ། །རྒྱལ་
པོ་རང་ལས་དམན་པ་རྣམས་འདི་ལྟ་བུ་ག་ལ་འགྲུབ་སྙམ་དུ་སྤྲོ་བ་འཇོམས་པར་བྱེད་
ཅིང་ཞུམ་པའི་ཕྱིར་དང་། ཡང་ན་སྙེམས་བྲལ་ཞེས་རང་ལས་སྟོབས་ཆེ་བའི་རྒྱལ་
པོའི་ང་རྒྱལ་འཇོམས་པའི་ཕྱིར་རྒྱལ་པོའི་ནོར་བདོག་པ་ཐམས་ཅད་ཚེ་འདིར་ཡང་
བདེ་བའི་གཞིར་འགྱུར་བའི་ངེས་པ་མེད་པས། ཆོས་ཀྱི་གཞི་ལ་གཏུགས་ཏེ་ཟད་ཀྱི་
བར་དུ་བཏང་ནས་དམ་པའི་ཆོས་བསྲུང་བར་མཛོད་ཅིག དྲན་ཉེ་ལས། ཇི་ལྟར་རྨ་
བྱའི་སྒྲོ་དག་ནི། །རླུང་གིས་ཀུན་ཏུ་ཁྱེར་གྱུར་པ། །དེ་ནི་ཟད་པར་བྱ་ཕྱིར་འཇིག །
བདེ་བའི་གཞི་ནི་དེ་དང་འདྲ། །ཞེས་དང་། རྒྱལ་པོ་ལ་གདམས་པར། བདག་གི་ནོར་
འདི་བཏང་ལ་ལུས་བསྲུང་བྱ། །ནོར་དང་ལུས་ཀྱང་བཏང་ལ་སྲོག་བསྲུང་སྟེ། །ནོར་
དང་ལུས་དང་དེ་བཞིན་སྲོག་རྣམས་དང་། །ཐམས་ཅད་བཏང་ནས་འདིར་ནི་ཆོས་
-263

དབུ་མ་རིན་ཆེན་ཕྲེང་བ་རྩ་འགྲེལ།
བསྲུང་ངོ༌། །ཞེས་གསུངས་པ་ལྟར་བྱའོ། ། དུས་ དེ་
ལོང་ཡོད་མི་བྱ་བར་མྱུར་དུ་བསྒྲུབ་པར་བྱ་སྟེ་རྒྱལ་པོ་ཁྱོད་ནི་ནམ་ཞིག་བདོག་པ་ཀུན་
བོར་ནས། རང་དབང་མེད་པར་གཅིག་པུར་ངེས་པ་མེད་པས་ན་ག་ཤེད་དུ་གཤེགས་
པར་འཚལ་བ་ཡིན་ན་འཁོར་དང་ལོངས་སྤྱོད་རྣམས་ནི་རྗེས་སུ་མི་འབྲང་ཞིང་དེའི་
ཚེ་ཕན་པ་ཅུང་ཟད་ཀྱང་མེད་ལ། ཆོས་ཀྱི་སླད་དུ་ལོངས་སྤྱོད་ཀུན་བཏང་བའི་དགེ་
བ་རྣམས་ནི་ཁྱོད་ཀྱི་མདུན་དུ་སྐྱབས་དང་མགོན་གྱི་ཚུལ་དུ་འོང་ངེས་པ་ཉིད་དེ
། རྒྱལ་
པོ་ལ་གདམས་པར། ས་ཡི་བདག་པོ་རྟག་ཏུ་བག་ཡོད་གྱིས། །ཚེ་ནི་རྟག་ཏུ་འགྲོ་ཞིང་
མི་གནས་ཏེ། །རི་ཡི་ཆུ་བོ་བཞིན་དུ་མྱུར་མགྱོགས་འགྲོ། །ནད་དང་མྱ་ངན་རྒ་བས་
གཟིར་བ་ལ། །ཁྱོད་ལ་དགེ་བའི་ལས་འདྲ་སྐྱོབ་གཞན་མེད། །ཅེས་གསུངས་པའི་
ཕྱིར་རོ། །ནོར་རྫས་ཤུལ་དུ་བཞག་པ་ལ་སྙིང་པོ་མེད་དེ། མི་དབང་སྔ་མའི་བདོག་
པ་ཀུན་རྒྱལ་པོ་གསར་པའམ་བར་པ་ཡི་ནི་དབང་དུ་འགྱུར་བ་ཡིན་ན། ཤུལ་དུ་ལུས་
པའི་ལོངས་སྤྱོད་དེས་རྒྱལ་པོ་སྔ་མའི་ཆོས་སམ་བདེ་བའམ་སྙན་པའི་གྲགས་པ་དག་
ཏུ་འགྱུར་རམ་ཅི་སྟེ་ཅུང་ཟད་ཀྱང་མི་འགྱུར་ལ། ནོར་གྱི་ཆེད་དུ་སྡིག་པ་བྱས་པའི་ལས་
དེ་ཁོ་ན་རྗེས་སུ་འབྲང་བར་མྱོང་བ་ཙམ་དུ་ཟད་དོ། །
རང་ཉིད་ཀྱིས་སྦྱིན་པ་བཏང་བའི་ནོར་ལ་ལོངས་སྤྱོད་པ་ཡིས་ཚེ་འདི་ལ་གསོག་སྲུང་
སོགས་མི་དགོས་པས་བདེ་བ་དང་། གཞན་ལ་བྱིན་པས་ཚེ་རབས་གཞན་དུ་ཡང་
ལོངས་སྤྱོད་འཕེལ་ཞིང་གཞན་གྱི་འཚེ་བ་མེད་པས་བདེ་བར་འགྱུར་རོ། །ཆེད་དུ་བརྗོད་
པའི་ཚོམས་ལས། རྒྱང་ཐག་ཆད་པར་སྤྲུགས་པའི་མི། །རང་གནས་ཉེ་ཞོ་མེད་འོངས་
ན། །གཉེན་བཤེས་མཛའ་བོ་ལྷགས་ནས་ནི། ། ཨ་ལ་ལ་ཞེས་མངོན་པར་དགའ། །
དེ་བཞིན་བསོད་ནམས་བྱས་པའི་མི། །འཇིག་རྟེན་འདི་ནས་ཕ་རོལ་དུ། །ཕྱིན་ཚེ་
གཉེན་བཞིན་བསོད་ནམས་དག །འོངས་ནས་མངོན་པར་དགའ་བར་འགྱུར། །དེ་
བས་འཇིག་རྟེན་ཕ་རོལ་གྱི། །ཆེད་དུ་བསོད་ནམས་བསགས་པར་གྱིས། །བསོད་
ནམས་འཇིག་རྟེན་ཕ་རོལ་ཏུ། ། ལུས་ཅན་རྣམས་ཀྱི་གནས་སུ་འགྱུར། །ཞེས་སོ། །
- 264

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
རང་གིས་མ་སྤྱད་པ་དང་གཞན་ལའང་མ་བྱིན་པ་ནི་མེས་ཚིག་པ་ལ་སོགས་པའི་རྐྱེན་
གྱིས་ཆུད་ཟོས་པར་བྱས་པས། སྡུག་བསྔལ་གྱི་རྒྱུ་འབའ་ཞིག་ཡིན་གྱི་གང་སུ་ལའང་
བདེ་སྟེ་བདེ་བའི་རྒྱུར་མི་འགྱུར་ཏེ། ཕར་བསྡུས་ལས། མི་ཡི་ནོར་རྣམས་སྐར་མདའི་
རང་བཞིན་ལྟར། །ཡོངས་སུ་མ་བཏང་དེ་དག་མེད་པར་འགྱུར། ། སེམས་ཅན་ཕན་
པར་གཞོལ་བས་གང་བྱིན་པའི། །ནོར་རྣམས་སྙིང་པོ་མེད་པའང་ཡོད་པར་འགྱུར། །
ཞེས་སོ། །ད་ལྟ་མ་གྲུབ་ནའང་འཆི་ཁར་བྱའོ་སྙམ་ན་དེ་ཡང་འགྲུབ་པར་དཀའ་སྟེ།།
བློན་པོ་ཁྲེལ་མེད་པའི་རྗེས་ངན་ཅན་རྣམས་ཀྱིས་རྒྱལ་པོ་ཁྱོད་ལ་གཅེས་པར་མི་བརྩི་
ཞིང་། རྒྱལ་པོ་གསར་བའི་ངོ་བསྲུང་བའི་ཕྱིར་དེ་ལ་དགའ་ཞིང་བྱམས་པར་འདོད་
པ་རྣམས་ཀྱིས་ནི། 
འཆི་ཁར་ཁྱོད་ལ་དབང་མེད་པར་བྱེད་པས་སྦྱིན་པར་བྱེད་དུ་མི་
སྟེར་བ་ཡིན་ནོ། ། རྒྱལ་པོ་ལ་གདམས་པར། བསགས་པའི་ནོར་ནི་འཁོར་དང་བུ་ཚས་
འཁྱེར། ། དེ་ཕྱིར་ལོངས་སྤྱོད་ནོར་གྱིས་ཅི་ཞིག་བྱ། །བདག་ལ་ཤིན་ཏུ་ཡངས་པའི་ལུས་
འདི་ཡང་། ། 
ཤི་བའི་དུས་སུ་རྫ་ཞིག་བཞིན་དུ་འབོར
། །ཞེ
རང་དབང་ཡོད་པ་རྒྱལ་པོ་གསར་བ་དང་ཐུན་མོང་དུ་མ་གྱུར་ཅིང་གཞན་དང་སེམས་
མཉམ་པའམ་རང་ཉིད་རྣལ་མར་གནས་པའི་དུས་སུ། བཤོལ་མེད་པར་མྱུར་དུ་ནི་
ས་གཞི་ལ་སོགས་པ་བདོག་པ་ཀུན་གྱིས་ཆོས་ཀྱི་གཞི་འཛུགས་པར་མཛོད་ཅིག འདུལ་
བ་ལས། རང་དབང་ཐམས་ཅད་བདེ་བ་ཡིན། །གཞན་དབང་ཐམས་ཅད་སྡུག་བསྔལ་
ཡིན། །ཐུན་མོང་དག་གིས་གནོད་བྱེད་དེ། ། འབྲེལ་བ་ཤིན་ཏུ་འདའ་བར་དཀའ། །
ཞེས་བྱ་བ་ཡིན་ནོ། །ཚེ་ནི་གློ་བུར་བ་ཡིན་པས་ལོ་དང་ཟླ་བ་ཞག་ཕྱི་མ་སོགས་ལ་བྱ་
བར་བསམ་ནས་དུས་འགྱང་བར་མི་བྱ་སྟེ། རྒྱལ་པོ་ཁྱོད་འཆི་བདག་གི་དམག་ཚོགས་
པའི་རྐྱེན་གྱི་ནང་ན་གནས་པ་དཔེར་ན། སྟོན་ཀའི་འབྲས་བུ་སྨིན་པའི་ཤིང་ཏོག་གམ།
རླུང་དམར་གྱི་ནང་ན་འདུག་པའི་མར་མེ་བཞིན་མྱུར་དུ་འཆི་ངེས་པས་ལོང་ཡོད་མི་
བྱ་སྟེ། བུ་མོ་བདུན་གྱི་རྟོགས་བརྗོད་ལས། །འགྲོ་བ་འདི་དག་མི་རྟག་དབང་མེད་
ཅིང་། །སྦྲུལ་གདུག་ཚོགས་ཀྱིས་ཟིན་འདྲ་འདི་དག་རྣམས། །རྟོགས་ཀྱང་གང་ཞིག་
• 265 -

དབུ་མ་རིན་ཆེན་ཕྲེང་བ་རྩ་འགྲེལ། རོལ་
སྲིད་ལ་ཆགས་གྱུར་པ། །དེ་ནི་མི་ཡི་གཟུགས་བརྙན་ཕྱུགས་དག་ཡིན། །ཞེས་གསུངས་
པའི་ཕྱིར་དེའི་དུས་སུ་འཆི་བ་ནི་ནོར་གྱི་བླུར་མི་བཏུབ་ཅིང་འཆི་ཁར་ནོར་གྱིས་ཅི་ཡང་
འགྲུབ་པའི་དུས་མ་ཡིན་ནོ། །མདོ་ལས། ལྗོན་ཤིང་སྡིབ་པར་གྱུར་པའི་ཚེ། །ཡལ་ག་
ལོ་མས་ཅི་ཞིག་བྱ། །དེ་བཞིན་སྐྱེས་བུ་འཆི་བའི་ཚེ། །ཡོངས་སུ་བཟུང་བས་ཅི་ཞིག་
བྱ། །ཞེས་སོ། །གཞན་ཡང་མྱུར་དུ་འཆི་བར་ངེས་ཀྱང་ལོངས་སྤྱོད་གཏོང་མི་བྲ་བ་དེ་
ལ་ཆགས་པའི་དཔེ་ནི། སྔོན་མི་ཞིག་རི་དྭགས་གླང་པོས་བདས་ནས་ཁྲོན་པར་གཏིང་
རིང་པོར་ལྷུང་བར་ལམ་དུ་རྩྭ་ཕུང་གཅིག་ལ་ཟིན་ཡང་རྩ་ནི་བྱི་བས་ཟོས་ནས་ཟད་ལ་
ཁད་དང་། འོག་ན་ཆུ་སྲིན་ཁ་གདང་ནས་འདུག ཟུར་ན་དུག་སྦྲུལ་གདུག་པས་དཀྲི་
ལ་ཁད་དུ་འདུག་པ་མཐོང་བཞིན་དུ། སྟེང་ན་སྦྲང་ཚང་ཡོད་པའི་ཐིགས་པ་ལྷུང་བའི་
རོ་ལ་མྱོང་བ་དེ་བཞིན་དུ། ཚེ་སྐད་ཅིག་གི་སྣང་བ་འདིའི་འོག་ན་དམྱལ་བ་ཆུ་སྲིན་ལྟ་
བུས་བསྒུག་ནས་ཡོད་པ་དང་། ཟུར་ན་དུག་སྦྲུལ་ལྟ་བུ་འཆི་བདག་གི་ཞགས་པས་
ཟིན་ལ་ཁད་དུ་ཡོད་པ་དང་། ཚེ་རྩྭ་ཉག་ལྟར་འཛད་པ་མཐོང་བཞིན་དུ་འདོད་ཡོན་
གྱི་བདེ་བ་མནོག་ཆུང་བ་ལ་ཞེན་པའི་བླུན་པོ་རྣམས་ཀྱང་དེ་དང་འདྲའོ། །གསུམ་པ་
སྔར་ཡོད་བསྐྱང་པ་ལ་གསུམ། སྤྱིར་བསྟན་པ་དང་། གཉེར་བ་བསྐོ་བ་དང༌། སྙོམས་
པར་བསྐྱང་བའོ། །དང་པོ་ནི། སྔོན་གྱི་སོགས༡། སྔོན་གྱི་རྒྱལ་པོ་རྣམས་ཀྱིས་བྱས་
པའི་ཆོས་ཀྱི་གཞི་ལྷ་ཁང་སྟེ་ལྷ་གནས་པའི་ཁབ་དང་ཀུན་དགའ་ར་བ་ལ་སོགས་པ།
གཞན་དང་གཞན་གྱིས་བགྱིས་པ་གང་དག་ལགས་པ་དེ་དག་ཀྱང་། མཆོད་པ་ལ་
སོགས་པ་ཇི་ལྟར་ཡོད་པ་རྣམས་ཆད་བྲི་མེད་པར་སྔར་གྱི་ལུགས་སྲོལ་བཞིན་དུ་ཆུད་
ཟོས་མེད་པར་བསྐྱང་བར་མཛོད་ཅིག གཉིས་པ་ནི། དེ་དག་སོགས༡། ལྷ་ཁང་ལ་
སོགས་པ་དེ་དག་གི་སྐོས་གཉེར་བ་ནི། གཙུག་ལག་ཁང་དེར་གནས་པའི་སེམས་
ཅན་དང་རྫས་ལ་འཚེ་བ་མེད་པ་དང་བསོད་ནམས་དགེ་བ་ལ་སྤྱོད་ཅིང་། སྡོམ་པ་སྣ་
གཅིག་ཡན་ཆད་ཀྱི་བརྟུལ་ཞུགས་ལ་གནས་པ་དང་སྔ་ནས་གནས་པ་དང་གློ་བུར་དུ་
འོངས་བ་ལ་བྱམས་པ་དང༌། བདེན་པར་སྨྲ་བ་དང་བཟོད་པ་ཅན་དང་འཐབ་ཀྲོལ་
• 266 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཅན་མ་མཆིས་པ་དང་། རྟག་ཏུ་དགེ་བའི་ཕྱོགས་ལ་བག་ཡོད་པས་བརྩོན་པར་གནས་
པའི་ཆོས་བརྒྱད་དང་ལྡན་པ་དེ་གཉེར་དུ་སྐོས་ལ་དེ་དག་སྤྱོད་པར་བྱེད་དུ་གསོལ་ཏེ་
སྩོལ་ཅིག གསུམ་པ་ནི། ལོང་བ་སོགས༡། བྱང་ཆུབ་སེམས་དཔའི་སྙིང་རྗེའི་ཡུལ་
དུ་གྱུར་པ་ལོང་བ་དང་ཁས་དམན་ཉམ་ཆུང་བ་དང༌། སློང་མོ་བ་དང་སྐྱབས་དང་བྲལ་
བའི་མགོན་མེད་པ་དང་། མ་རབས་སུ་ཞུགས་པའམ་དགྲས་བརླགས་པ་སོགས་སྡུག་
བསྔལ་གྱིས་གདུང་བས་སྡུག་ཕོངས་པ་དང་ཡན་ལག་ཉམས་པ་སོགས་ཟས་གོས་དོན་
དུ་གཉེར་བ་དེ་དག་ཀྱང་ནི་གཞན་གྱིས་བསྐུལ་བ་མེད་པར་ཟས་དང་སྐོམ་ལ་སོགས་
པ་དགག་པའམ་བཟློག་པ་མེད་པར་སྙོམས་པ་ཐོབ་པར་མཛོད་ཅིག རྒྱན་ལས། སློབ་
དཔོན་བརྩེ་ཆེན་ཤིན་ཏུ་བསྟེན་པའི་བདག །ཕ་རོལ་སྡུག་བསྔལ་དག་གིས་སེམས་
གདུང་བ། །གཞན་གྱི་བྱ་བ་ཉེ་བར་གནས་པ་ལ། །གཞན་གྱིས་བསྐུལ་བ་ཤིན་ཏུ་ངོ་
ཡང་ཚ། །ཞེས་སོ། །བཞི་པ་དོན་དུ་མི་གཉེར་བ་ཡང་རྗེས་སུ་གཟུང་བ་ནི། ཆོས་ལྡན་
སོགས༡། ཆོས་དང་ལྡན་པའི་རྒྱལ་པོ་ཁྱོད་ལ་རྫས་ལ་སོགས་པ་སྔ་མ་ལྟར་དོན་དུ་
མི་གཉེར་བ་དང་། རྒྱལ་པོ་གཞན་གྱི་ཡུལ་དུ་གནས་པའི་ཉམ་ཐག་པ་རྣམས་ལའང་།
ནུས་པ་ཅི་ཡོད་ཀྱིས་རྗེས་སུ་གཟུང་བའི་བྱ་བ་དག་གནས་གཞན་དུ་སྐྱེལ་བ་ལ་སོགས་
པའི་སྦྱིན་པ་ཅི་རིགས་པར་ནི་རབ་ཏུ་མཛོད་ཅིག ལྔ་པ་དཔོན་སྣ་བསྐོ་བ་ལ་བཞི།
ཆོས་དཔོན་བསྐོ་བ། བཀའ་ལ་གཏོགས་པ། ནོར་གྱིས་གཉེར་བ་ལ་སོགས་པ་བསྐོ་
བའོ། །དང་པོ་ནི། ཆོས་ཀྱི་སོགས༡། གཙུག་ལག་ཁང་ལ་སོགས་པའི་ཆོས་ཀྱི་གཞི་
ནི་ཐམས་ཅད་དུ། ཆོས་འཁོར་གྱི་གནའ་བོའི་ལུགས་ཀྱི་བདག་པོ་ནི་ལེ་ལོ་མེད་པས་
མི་གཡེལ་བར་བརྩོན་པ་དང་། ནོར་དང་འཁོར་ལ་སོགས་པ་ལ་མི་གཟན་པ་དང་བྱ་
བ་ལ་མཁས་ཤིང་ཆོས་དང་མཐུན་པ་དང་། དྲན་ཆ་རྐྱེན་པ་གླེང་ལན་ཆུང་བ་དང་ཆོས་
ཀྱི་གཞི་ན་གནས་པ་དེ་དག་རྣམས་ལ་མི་གནོད་པ་དཔོན་དུ་སྐོས་ཤིག་ཅེས་སོ། །
གཉིས་པ་ནི། ལུགས་ཤེས་སོགས་༡། ལུགས་ནི་འཇིག་རྟེན་པའི་ཚུལ་ལམ་རྒྱལ་པོའི་
ལུགས་ཀྱི་བསྟན་བཅོས་ཤེས་པ་དང་རྒྱལ་པོ་གཞན་དང་བསྟུན་པ། དེ་ལ་ནོར་ཅུང་
• 267 -

དབུ་མ་རིན་ཆེན་ཕྲེང་བ་རྩ་འགྲེལ།
ཟད་རེ་སྟེར་བ། སྲིད་སྡེ་གཅོད་པ། རྩོད་པ་དང་འགྱེད་པ་ལ་མཁས་པ་ལ་སོགས་པ་
དང་དེ་འདྲ་སྡིག་པ་བྱེད་པ་ལ་ཡང་ཡོད་པས་ཆོས་མིན་པ་མི་བྱེད་པས་ཆོས་དང་ལྡན་
ལ་སེམས་དང་ངག་མི་རྩུབ་པས་འཇམ་པ་དང་། རྒྱལ་པོ་ལ་འཇིགས་ཤིང་སྙིང་ཉེ་བ་
དང་རང་འདོད་ཀྱི་དྲི་མ་མེད་པས་རྒྱུད་གཙང་ཞིང་འཁོར་འབངས་ལ་སྙིང་ཉེ་བ་དང་།
ཁོང་མི་སྡར་ཞིང་ཡངས་བ་དང་རིགས་བཟང་བ་དང་ཆོས་ཀྱི་ངང་ཚུལ་དཀར་བ་ཕུན་
སུམ་ཚོགས་པ་དང་ལྡན་པ་དང་། བྱམས་སྡང་ཤེས་ནས་སམ་བྱས་པ་ཤེས་ནས་དྲིན་
གཟོ་བའི་ཡོན་ཏན་ཏེ་བློན་པོ་ཆོས་དགུ་དང་ལྡན་པ་ཞིག་སྐོས་ཤིག་ཅེས་སོ། །གསུམ་
པ་ནི། གཏོང་ཕོད་སོགས༡། གཏོང་ཕོད་ཆེ་ཞིང་ལོངས་སྤྱོད་ལ་མ་ཆགས་པ་དང་སྙིང་
དཔའ་བ་དང་། རྒྱུད་འཇམ་ཞིང་རྒྱལ་པོ་ལ་སྙིང་ཉེ་བ་དང་རྒྱལ་པོའི་ནོར་ལ་དྲོད་ཟིན་
པས་རན་པར་སྤྱོད་པ་དང་གཞན་གྱིས་བློ་མི་འཕྲོག་པའི་བརྟན་པ་དང་། ཆང་མི་འཐུང་
བས་རྟག་ཏུ་བྱ་བ་ཐམས་ཅད་ལ་བག་ནི་ཡོད་པ་དང་། འོས་མེད་དུ་གཞན་ལ་མི་འཚེ་
བས་ཆོས་དང་ལྡན་པའི་སྐྱེས་བུ་དེ་དཔུང་ཚོགས་བཞིའི་དམག་གི་དཔོན་པོར་སྐོས་
ཤིག་ཅེས་སོ། །བཞི་པ་ནི། ཆོས་ཀྱི་ངང་སོགས༣། སྤྱན་པའམ་སྤྱན་བྱེད་པ་སྟེ་ལྟ་
རྟོག་གི་གཉེར་ཀ་བྱེད་པ་ནི། ཁྱིམ་པ་ཡིན་ཡང་ཆོས་ཀྱི་ངང་ཚུལ་འཇམ་པ་དང་རང་
འདོད་མེད་པ་ཆོས་དང་མཐུན་པས་རྒྱུད་གཙང་ལ་བྱ་བའི་ལས་ལ་བཟོད་པ་དང་།
དོན་ཤེས་པ་སྟེ་སྐབས་སུ་བབ་པའི་བྱ་བ་ཤེས་པ་དང་རྒྱལ་པོའི་གཙུག་ལག་ལ་མཁས་
པ་དང་། བྱ་བའི་གོ་རིམ་ལ་མཁས་པས་ཚུལ་ལྡན་དང་བསམ་པ་སྙོམས་ཤིང་རྒྱལ་
པོ་ལ་སྙིང་ཉེ་བའི་ངང་རྒྱུད་འཇམ་པའི་རྒན་རབས་བརྟན་པ་རྣམས་ནི་ལས་སྣེ་བ་ནོར་
གྱི་གཉེར་བའམ་དཀོར་འདྲུབ་པ་སྦྱིན་འགེད་དང་བསྡུ་རུག་ཚག་རྩ་བྱེད་པའི་བདག་
པོའམ་སྣ་ལ་གཏོགས་པའི་སྣ་བོར་སྐོས་ཤིག་པའོ། ། ་་་་་་
བསྐོས་ནས་བཞག་པ་ཙམ་གྱིས་མི་ཆོག་པས། ཟླ་རེ་ཞིང་ནི་དེ་དག་རྣམས་ལས་རྒྱལ་
པོ་ཉིད་ཀྱིས་ནོར་འདུ་བ་དང་འགོད་པ་ཀུན་ཞིབ་པར་གསན་ཏེ། ཇི་ལྟར་བྱས་པ་
གསན་ནས་ཆོས་ཀྱི་གཞི་སོགས་ཀྱི་དོན་ཀུན་ལ་གཟིགས་ནས་འགོད་ཆེ་ན་ཅུང་ཟད་
- 268

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
སྙོམ་དུ་གཞུག་པ་དང་། འདུས་ཆེ་ན་ད་དུང་སྣོན་པ་དང་། གནས་འདིར་འདི་ཙམ་ཕུལ་
ཅིག་ཅེས་པ་ལ་སོགས་པ་ཉིད་ཀྱིས་བཀའ་སྩོལ་ཅིག 
དེའི་རྒྱུ་མཚན་ནི་རྒྱལ་པོ་ཁྲོད་
ཀྱི་རྒྱལ་སྲིད་ནི་ཆོས་ཀྱི་དོན་དུ་བྱེད་པ་ཡིན་པའི་ཕྱིར་དང་། ཚེ་འདིའི་གྲགས་པ་དང་
སྙན་པའི་དོན་དང་འདོད་ཡོན་ལ་ཆགས་པའི་སླད་དུ་མ་ལགས་ན། རྒྱལ་སྲིད་དེས་
ནི་ཤིན་ཏུ་འབྲས་བུ་དང་བཅས་པ་ཡིན་ལ། དེ་ལས་གཞན་དུ་གྲགས་པ་ལ་སོགས་
པའི་དོན་དུ་འགྱུར་ན་དོན་མིན་པ་སྟེ་དོན་མ་མཆིས་པ་ངན་འགྲོའི་འབྲས་བུ་ཅན་དུ་
འགྱུར་བའི་ཕྱིར་རོ། །གཉིས་པ་ཆོས་མི་ཉམས་ཤིང་འགྲུབ་པར་བསླབ་པ་ལ་གཉིས། །
ཆོས་སྔར་ཡོད་པ་མི་ཉམས་པ་ལ་བསླབ་པ་དང་། སྔར་མེད་འགྲུབ་པ་ལ་བསླབ་པའོ།།
དང་པོ་ལ་གཉིས། དོན་གྱི་འབྲེལ་འགོད་ཅིང་ཉན་པར་བསྐུལ་བ་དང༌། དངོས་ཀྱི་
དོན་ནོ། །དང་པོ་ནི། མི་དབང་སོགས༡། དེ་ལྟར་རྒྱལ་སྲིད་ཆོས་ལྡན་དུ་བྱེད་ཚེ་གཞན་
ཚར་གཅོད་པ་ལ་སོགས་པ་མ་བྱས་ན་རྒྱལ་པོའི་ལུགས་དང་འགལ་ལ། བྱས་ན་ནི་
རྒྱལ་སྲིད་ཆེད་དུ་གཞན་གསོད་དགོས་པའང་འབྱུང་བས་ཆོས་དང་འགལ་བར་འགྱུར་
བས། དེ་གཉིས་མི་འགལ་བར་བྱ་མི་ནུས་ཤེ་ན། བྱང་ཆུབ་སེམས་དཔའ་ཐབས་ལ་
མཁས་པས་ཤིན་ཏུ་ནུས་སོ། །མི་དབང་ཞེས་བོས་ནས་ད་ལྟར་འཇིག་རྟེན་འདི་ན་
འདོད་པའི་དབང་གིས་ཕལ་ཆེར་ཕན་ཚུན་གཅིག་གིས་གཅིག་མ་རུངས་བར་བྱེད་ཅིང་
སྟོར་འཇུག་པས་རྒྱལ་སྲིད་ཉམས་པར་བྱེད་པ་ཡིན་ལ། ཇི་ལྟར་རྒྱལ་པོ་ཁྱོད་ཀྱི་རྒྱལ་
སྲིད་མི་ཉམས་པ་དང་ཆོས་སུ་འགྱུར་བའང་འབྱུང་བའི་ཐབས་བཤད་པ་དེ་ཇི་བཞིན་
དུ་གསོན་ཅིག་ཅེས་བསྐུལ་ནས། གཉིས་པ་ལ་བཞི། དབང་བྱེད་ཁྱད་པར་ཅན་བསྡུ་
བ་དང་། རང་ཉིད་བརྩེ་བ་དང་ལྡན་པར་བྱ་བ་དང་། བཙོན་པ་ལ་ཇི་ལྟར་བྱ་བ་དང༌།
ཅིས་ཀྱང་ལས་སུ་མི་རུང་བ་བསྐྲད་པའོ། །དང་པོ་ནི། ཤེས་པས་སོགས༡། དབང་
བྱེད་ཁྱད་པར་ཅན་མིན་པ་བསྐོས་ན་ཁྲིམས་ལུགས་ཚུལ་བཞིན་མི་ཤེས་པས་རྒྱལ་་་་
སྲིད་ཉམས་པར་འགྱུར་བས། རིགས་པ་དང་མི་རིགས་པ་ཤེས་པ་ལ་གོམས་པ་ནི་ཤེས་
པས་རྒན་པ་ཡིན་ཞིང་རིགས་ངན་ན་སྙིང་ལ་དྲན་པ་མི་གསལ་ཞིང་ཞེ་གདུག་པས།
• 269 -

དབུ་མ་རིན་ཆེན་ཕྲེང་བ་རྩ་འགྲེལ། ཡིན་
རིགས་བཟང་བ་དང་འཇིག་རྟེན་གྱི་རིགས་པ་ཤེས་པ་དང་སྡིག་པ་ལ་འཛེམ་པ་དང༌།
དབང་བྱེད་རྣམས་ཕན་ཚུན་མཉེས་གཤིན་པའམ་ནང་མཐུན་ཞིང་བློ་མཉམ་པ་དང་་
གཟུ་བོར་གནས་པ་ཁྲིམས་ཀྱི་བྱ་བ་དེ་བྱས་ན་དགོས་པ་ཁྱད་པར་ཅན་མཐོང་བར་་་་
འགྱུར་བ། དེ་འདྲ་མང་པོ་སྲོག་ལའང་དབང་བྱེད་འོས་པ་དག་རྟག་ཏུ་ཁྱོད་ཀྱིས་སོགས་
ཏེ་སྐོས་ཤིག དེ་ལས་གཞན་དུ་ཆད་པ་གཅད་འོས་ལ་མི་གཅོད་མི་འོས་པ་ལ་བཅད་
པ་སོགས་བྱས་པས་རྒྱལ་སྲིད་ཉམས་ཤིང་འགྲོ་བ་མང་པོ་ལ་གནོད་པར་འགྱུར་ཏེ། །
མདོ་ལས། ཆོས་དང་མི་ལྡན་སྐྱེ་བོ་བཀུར། །ཆོས་ལྡན་ཆད་པསབཅད་པ་ཡིས། །དེར་
ནི་ཆུ་དང་རྒྱུ་སྐར་རླུང་། །རྣམ་གསུམ་རྣམ་པར་འཁྲུགས་པར་འགྱུར། །ཞེས་སོགས་
དང༌། གནོད་པའི་ནང་ནས་མཆོག་ལྕི་བ། །རྒྱལ་སྲིད་སྟོར་ལས་ལྷག་པ་མེད། །ཅེས་
འབྱུང་ངོ༌། །གཉིས་པ་ལ་གསུམ། བརྩེ་བས་གཟུང་བར་བྱ་བ་དང་། སྡིག་བྱེད་པ་ལ་
ལྷག་པར་བརྩེ་བ་དང་། དེའི་འཐད་པའོ། །དང་པོ་ནི། དེ་དག་སོགས༡། དབང་བྱེད་
དེ་དག་གིས་ཉེས་བྱེད་རྣམས་ལ་ནོར་གྱི་ཆད་པ་དང་བཙོན་དུ་གཟུང་བ་དང་བརྡུང་་་
བརྡེག་བྱེད་པ་དང་། བཀྱོན་ཏེ་སྤྱི་བ་ལ་སོགས་པ་གལ་ཏེ་དེ་དག་བྱེད་རིགས་པས་
དེ་དག་གིས་བྱེད་ནའང་། རྒྱལ་པོ་ཁྱོད་ནི་རིགས་པའང་མི་བགྱི་སྟེ་རྒྱུད་སྙིང་རྗེས་
བརླན་པར་གྱུར་ནས་ནི། ཞུས་ན་གཏོང་བ་ལ་སོགས་པས་རྟག་ཏུ་རྗེས་སུ་གཟུང་བ་
ཁོ་ནར་མཛོད་ཅིག གཉིས་པ་ནི། མི་བཟད་སོགས༡། མཚམས་མེད་པ་ལ་སོགས་
པ་མི་བཟད་པའི་སྡིག་པ་བྱེད་པ་ཡི་ལུས་ཅན་དག་ནི་ཐམས་ཅད་ལའང་། རྒྱལ་པོ་
ཁྱོད་ཀྱིས་རྟག་པར་རྒྱུན་དུ་ཡང་སྙིང་རྗེས་ཕན་སེམས་ཁོ་ན་བསྐྱེད་པར་བྱའི་ཡལ་བར་
དོར་བ་དང་སྨད་པ་སོགས་ཐམས་ཅད་དུ་མི་བྱ་སྟེ། ལུགས་ཀྱི་བསྟན་བཅོས་ལས།
བཀུར་བར་འོས་པ་ལེགས་བཀུར་ཞིང་། །དམན་པ་རྣམས་ལ་ལྷག་པར་བྱམས། །བྱས་
ལ་དྲིན་ལན་མི་བརྗེད་པ། །དམ་པ་རྣམས་ཀྱི་མཛད་སྤྱོད་ཡིན། །ཞེས་འབྱུང་བས་སོ། །
གསུམ་པ་ནི། མི་བཟད་སྡིག་ཅན་སོགས༡། ཕ་མ་གསོད་པ་སོགས་ཤིན་ཏུ་མི་བཟད་
པའི་སྡིག་ཅན་ཡུལ་ཁྱད་པར་ཅན་ཡང་གསོད་ཅིང་གནོད་པར་བྱེད་པའི་འབྱུང་་་་
-270 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གདུག་པ་ཅན་བགེགས་ལྟ་བུ་ལའང་། ཁྱད་པར་དུ་ཡང་སྙིང་རྗེ་བགྱི་བར་རིགས་ཏེ་
མནར་མེད་དུ་འགྲོ་བའི་ལུས་ཅན་མཐོ་རིས་དང་ཐར་བའི་རྒྱུའི་བདག་ཉིད་ལས་ཆེས་
ཉམས་པ་དེ་དག་ཉིད་ནི། 
རྒྱལ་སྲས་བྱང་ཆུབ་སེམས་དཔའ་བདག་ཉིད་ཆེན་པོ་རྣམས་
ཀྱིས་མི་བཟོད་པའི་སྙིང་རྗེའི་གནས་མ་ནོར་བ་ཡིན་ཏེ། མདོ་སྡེ་རྒྱན་ལས། རྟག་ཏུ་
ཉེས་པས་རང་དབང་མེད་པར་བྱས་སེམས་ཀྱི། །སྐྱེ་བོ་ལ་ནི་བློ་ལྡན་ཉེས་པར་མི་
འཛིན་ཏེ། །མི་འདོད་བཞིན་དུ་ལོག་པར་སྒྲུབ་པར་འགྱུར་རོ་ཞེས། །སྐྱེ་བོ་ལ་ནི་སྙིང་
རྗེ་ལྷག་པར་འཕེལ་ཕྱིར་རོ། །ཞེས་དང་ཨརྱ་དེ་བའི་ལུགས་ལས་ཀྱང་འབྱུང་བའི་
ཕྱིར་རོ། །གསུམ་པ་བཙོན་པ་ལ་ཇི་ལྟར་བྱ་བ་ལ་གཉིས། གཏང་འོས་པ་གཏོང་བ་
དང༌། བཙོན་མ་བཏང་བར་དུ་བདེ་བར་བྱ་བའོ། །དང་པོ་ནི། ཉིན་གཅིག་སོགསར།
བསྙེལ་བ་མེད་པར་ཉིན་གཅིག་བཞིན་ནམ་ཡང་ན་ཞག་ལྔ་རེའི་བར་གཟིགས་ནས
ཉམ་ཆུང་སྟོབས་ཞན་པ་སོགས་བཙོན་རར་བཅུག་པ་དང་ལྕགས་སྒྲོག་དང་ཁུང་སྒྲིལ་
སོགས་ཀྱིས་བཅིངས་པ་རྣམས་གཏང་བར་མཛོད་ཅིག ལྷག་མ་ཉམ་སྟོབས་ཆེ་བ་
རྣམས་ནི་ཅི་རིགས་པར་འཇོག་པ་ལས་འགའ་ཡང་མི་དགྲོལ་བ་རྒྱུན་དུ་འཇོག་སྙམ་
པ་མེད་པར་མཛོད་ཅིག 
དེ་ལྟར་དགོས་ཀྱི་གཞན་དུ་ན་རྒྱལ་པོ་ཁྱོད་ནི་བཙོན་པ་གང་
ལ་གཏང་སེམས་མེད་པ་ཡིན་ན། དེ་ལས་སྡོམ་པ་དང་འགལ་བའི་སྡོམ་པ་མིན་པ་
སྐྱེ་བས་སྡོམ་པ་མ་ཡིན་པ་ཇི་སྲིད་ཡོད་པ་དེ་སྲིད་བསྙེན་གནས་ཀྱི་སྡོམ་པ་ཡང་གནས་
པ་མི་སྲིད་ལ། 
སྡོམ་པ་མིན་པ་དེ་ལས་ནི་རྒྱུན་མི་འཆད་པར་དངོས་སུ་སྲོག་གཅོད་
སོགས་མི་བྱེད་པའི་ཚེ་ཡང་ངན་སོང་གི་རྒྱུ་སྡིག་པ་ནར་མར་སོགས་པར་འགྱུར་བའི་
ཕྱིར་རོ། །གཉིས་པ་ནི། བཙོན་ནི་སོགསའ། བཙོན་པ་རྣམས་ནི་ཇི་སྲིད་མ་བཏང་བ་
དུས་དེ་སྲིད་དེའི་བར་དུ་སྒྲ་ལ་སོགས་པ་འདྲེག་མཁན་དང༌། ཁྲུས་བྱེད་པའི་ཆུ་དང་
བཟའ་བ་དང་བཏུང་བ་དང་ནད་ལ་ཕན་པའི་སྨན་དང་ལྡན་པས་བདེ་བར་བགྱི་དགོས་
སོ། །སྡུག་བསྔལ་བསྐྱེད་པའི་ཕྱིར་དུ་བཟུང་བ་མ་ཡིན་ནམ་བདེ་བར་བྱེད་ན་ཅིའི་
ཕྱིར་འཛིན་སྙམ་ན། འདི་ནི་ཐབས་ཡིན་ཏེ་དཔེར་མི་རིགས་པ་བྱེད་པ་བཟང་པོའི་
- 271

དབུ་མ་རིན་ཆེན་ཕྲེང་བ་རྩ་འགྲེལ། དེ་
སྣོད་དུ་རུང་བ་མིན་པ་ཡི་བུ་དེ་དག་ལ་ཕ་མའི་དེ་རྣམས་སྣོད་དུ་རུང་བར་བྱ་འདོད་ནས་
ཚར་གཅོད་པ་སོགས་བྱེད་པ་ལྟར། རྒྱལ་པོ་ཁྱོད་ཀྱིས་ཀྱང་ཉེས་ཅན་དེ་དག་སྙིང་རྗེ་
ཡིས་ནི་ཀུན་ནས་བསླངས་ནས་ཕྱིན་ཆད་ཉེས་པ་ལས་བཟློག་པའི་ཕྱིར་བཟུང་བ་དང་
སྤྲོ་བ་སོགས་ཐབས་ཀྱིས་ཚར་གཅད་པར་བྱའི། སྙིང་ནས་ཞེ་སྡང་བས་མ་ཡིན་ལ་
ནོར་འདོད་པའི་ཕྱིར་ཚར་གཅད་པའང་མིན་ཏེ། དེ་ལྟར་ཡིན་ན་ཁ་ན་མ་ཐོ་བ་ཆེན་
པོར་འགྱུར་ལ་སེམས་དགེ་བས་བྱས་ན་ཉེས་པ་མེད་པར་དགེ་བར་འགྱུར་བའི་ཕྱིར་
རོ། །བཞི་པ་ཅིས་ཀྱང་ལུས་སུ་མི་རུང་བ་བསྐྲད་པ་ནི། རབ་སྡང་སོགས༡། གཞན་
ལ་རབ་ཏུ་སྡང་བའི་གདུག་པ་ཅན་རྒྱལ་པོའམ་གཞན་གསོད་པར་བགྱིད་པའི་མི་ཁ་
ཅིག སྔར་བཙོན་དུ་བཟུང་བ་བཏང་ནས་དེ་ཕྱིན་ཆད་སྲོག་གཅོད་སོགས་ངན་སྤྱོད་
བྱེད་མི་བྱེད་བརྟགས་ཤིང་དཔྱད་དེ་ལེགས་པར་ཤེས་པར་བགྱིས་ནས། མི་བྱེད་ན་
བཏང་སྙོམས་སུ་བཞག་ལ་ད་དུང་སྔར་གྱི་བྱ་བ་ངན་པ་དེ་ལས་ལྡོག་ཏུ་མི་བཏུབ་ན་
མི་གསོད་ཅིང་གནོད་པར་འགྱུར་བ་གཞན་ཡང་མི་བགྱི་བར། རང་ཡུལ་ལས་གཞན་
དུ་བསྐྲད་པ་དག་ཏུ་མཛོད་ཅིག་དང་ཐབས་བཟང་བ་ལགས་སོ། ། སྲོག་ནི་བསྲུང་བར་
བྱ་དགོས་ཏེ། མདོ་ལས། ཇི་ལྟར་མ་ནི་བུ་སྡུག་གཅིག་པུ་ལ། །རྟོག་པར་མཛད་ཅིང་
དེ་སྲོག་སྲུང་བར་བྱེད། །དེ་བཞིན་གཤེགས་པའང་གདུལ་བའི་སྐྱེ་བོ་ལ། །རྟོག་པར་
མཛད་ཅིང་དེ་སྲོག་སྲུང་བ་ཡིན། །ཞེས་དང༌། བདེ་དང་སྡུག་བསྔལ་ང་དང་མཚུངས་
པ་མཉམ་པས་ན། །སེམས་ཅན་འཚེ་བར་བྱེད་དེ་ང་ཡི་རྗེས་འཇུག་ཇི་ལྟར་ཡིན། །
ཞེས་གསུངས་པས་སོ། ། ན་བ་ལུས་
གཉིས་པ་ཆོས་སྔར་མེད་འགྲུབ་པར་བསླབ་པ་ལ་གཉིས། ཆོས་སྒྲུབ་པ་དང་། ཆོས་
མིན་དགག་པའོ། །དང་པོ་ལ་གཉིས། བང་མི་བྱ་མ་རྟ་ཡིས་ཇི་ལྟར་བྱ་བ་དང་། དེ་
དག་དཔེས་བཤད་པའོ། །དང་པོ་ནི། རང་དབང་སོགས༢། ཉེ་བར་གནས་པ་ལ་སྤྱན་
གྱིས་གཟིགས་པ་ལྟ་བུ། རང་དབང་ཡོད་པར་བྱ་བའི་ཕྱིར་རྒྱལ་པོས་བཏང་བར་མི་
ཤེས་པའི་ཕོ་ཉ་བཏང་ནས་ཡུལ་ཀུན་ལ་ཡང་རྟོག་ཏུ་གཞུག་ཅིང་། བྱ་མ་རྟ་ཡི་ཞེས་
• 272

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ལྟ་ཉུལ་བ་མྱུར་མགྱོགས་ཅན་གྱིས་མཐོང་བ་རྣམས་རྒྱལ་པོ་རང་གི་སྤུན་གྱིས་མངོན་
སུམ་གཟིགས་པ་བཞིན་ཐུགས་སུ་ཆུད་པར་མཛད་ལ། རྟག་ཏུ་ཡུལ་གྱིས་གནོད་པ་
སོགས་ལ་བག་ཡོད་དང་དྲན་པ་དང་ལྡན་པར་བྱས་ནས། བྱ་བ་ཐམས་ཅད་ཆོས་དང་
མཐུན་པའི་དོན་འབའ་ཞིག་མཛོད་ཅིག་ཅེས་གཞན་གྱི་བྱ་བ་མིན་པ་སྤོང་བའི་ཐབས་
དང་། བག་ཡོད་དང་ལྡན་པས་གཞན་དོན་མཛད་དགོས་པའི་དོན་ནོ། །ཡོན་ཏན་གྱི་
གནས་དགེ་སློང་ལ་སོགས་པ་ལ་བདག་རང་ཉིད་ཀྱིས་ཟས་གོས་སོགས་རབ་ཏུ་སྦྱིན་
པ་དང་། 
གུས་པས་བཀུར་སྟི་དང་རིམ་གྲོ་དག་རྒྱ་ཆེན་པོ་རང་དང་རྗེས་སུ་མཐུན་པར་
སྦྱོར་བར་བྱ་ཞིང་ང་རྒྱལ་གྱིས་ཉམས་པ་རྣམས་ལའང་བཀུར་སྟི་དང་
། ཡོན་ཏན་ཧ་
ཅང་མི་ཆེ་བའི་ལྷག་མ་གཞན་རྣམས་ལའང་ཚིག་གི་རིམ་གྲོ་དང་སྦྱིན་པ་ཅི་རིགས་པ་
བགྱི་སྟེ་སྐྱེས་བུ་དམ་པའི་མཛད་སྤྱོད་ཡིན་པའི་ཕྱིར་རོ། །གཉིས་པ་ནི། རྒྱལ་པོའི་
སོགས་ཚིགས་བཅད་ཕྱེད༣། དེ་ལྟར་བྱས་ན་རྒྱལ་པོའི་ངང་ཚུལ་བཟང་པོ་ལྗོན་ཤིང་
ཆེན་པོ་བཟོད་པའི་བསིལ་གྲིབ་ཅན་ཤིན་ཏུ་བསྙེན་པར་དཀའ་བ། བཀུར་སྟིའི་མེ་
ཏོག་མཛེས་པ་རབ་ཏུ་རྒྱས་པར་གྱུར་ཅིང་། རབ་ཏུ་སྦྱིན་པའི་འབྲས་བུ་རྒྱ་ཆེ་བ་དང་
ལྡན་པ་ཕུན་སུམ་ཚོགས་པ་མངོན་པར་མཐོང་བ་ལ་དམངས་ཀྱི་བྱ་རྣམས་རང་དབང་
མེད་པར་འདུས་ནས། དགའ་ཞིང་བརྟན་པར་གནས་པར་འགྱུར་བའི་ཕྱིར་རོ། །དྲི་
བཟང་པོ་དང་ལྡན་པའི་མེ་ཏོག་ལ་བུང་བ་རྣམས་དགའ་ཞིང་འདུས་ནས་བསྟེན་པ་་་
བཞིན་ནོ། །
འོ་ན་རྒྱལ་པོ་བཟོད་པ་དང་ལྡན་པ་ཁོ་ན་བྱའམ་ཞེ་ན། རྒྱལ་པོ་གཏོང་
བའི་ངང་ཚུལ་ཅན་ཡིན་ཡང་ཉེས་པ་བཟོད་ཅིང་བཀའ་བཙན་པོ་དང་ལྡན་ན་གཞན་
ཅུང་ཟད་ཁྲོ་ཡང་ཤུགས་ཀྱིས་དགའ་བར་འགྱུར་ཏེ། དཔེར་ན་སུག་སྨེལ་དང་ན་ལེ་
ཤམ་རོ་རྩུབ་པའི་བག་ཆགས་པ་སྤྱོད་དུ་བཏབ་པའི་ཤ་ཁ་ར་ཡི་ལ་དུ་མྱངས་ན་ཞིམ་
པ་བཞིན། ཕྱི་སྒྲུབ་བག་དང་ལྡན་ཡང་ནང་རབ་ཏུ་འཇམ་པ་ཡིན་ནོ། །དེས་ན་དེ་ལྟར་
རིགས་པ་བརྟེན་དགོས་ཏེ་ཐབས་སྣ་ཚོགས་ལ་མཁས་པའི་རིགས་པ་ཡིས་ནི་རྒྱལ་་་་
སྲིད་བཟང་པོ་ཐོབ་པར་འགྱུར་བའི་ཕྱིར་རོ། །
- 73 -

༡༩འི་”དབུ་མ་རིན་ཆེན་ཕྲེང་བ་རྩ་འགྲེལ།
གོང་དུ་བཤད་པ་དེ་ལྟར་རིག་པས་དཔྱད་ནས་ལེགས་ཉེས་ཀྱི་བྱ་བ་ལ་བླང་དོར་བྱས་
ན་ནི་རྒྱལ་པོ་ཁྱོད་ཀྱི་རྒྱལ་སྲིད་འགོད་བའམ་གོད་ཅིང་ཉམས་པར་མི་འགྱུར་ལ། ལུགས་
ཀྱི་བྱ་བ་ལ་རིགས་པ་མ་ཡིན་པར་ཡང་མི་འགྱུར་ཞིང་། ཆོས་མིན་པ་ཡང་མ་ཡིན་ལ་
ཆོས་མིན་ཆོས་ལྟར་སྣང་བ་ཡང་ཆོས་སུ་འགྱུར་བས་དེ་ལྟར་བསླབ་པར་མཛོད་ཅིག
གཉིས་པ་ཆོས་མིན་དགག་པ་ནི། རྒྱལ་སྲིད་སོགས༢། རྒྱལ་པོ་ཁྱོད་ཀྱི་རྒྱལ་སྲིད་
འདི་འཇིག་རྟེན་ཕ་རོལ་ནས་བསྣམས་ཏེ་འདིར་མ་བྱོན་ལ་དེ་འདི་ནས་ཕ་རོལ་ཏུ་
བསྣམ་པར་ཡང་མི་འགྱུར་ཞིང་། ཚེ་རབས་སྔོན་ནས་ཆོས་བྱས་པ་ཁོ་ན་ཉིད་ཀྱིས་
རྙེད་པ་ཡིན་པས་རྒྱལ་སྲིད་དེའི་སླད་དུ་ཆོས་མིན་པ་རྒྱལ་པོ་ཁྱོད་ཀྱིས་ནམ་ཡང་བགྱི་
བར་མི་རིགས་སོ། །དགེ་བའི་འབྲས་བུ་མི་ལུས་ཐོབ་པ་དེས་སྡིག་པ་བྱེད་པ་ནི་རྙེད་
དཀའ་བ་རིན་པོ་ཆེའི་སྣོད་ཀྱིས་མི་གཙང་བ་འཕྱག་པར་བགྱིད་བའི་དཔེ་དང་ཕྱོགས་
མཚུངས་ལ། མདོ་ལས། ཡོངས་སུ་བསྐོར་བའི་འཁོར་དབུས་ན། །བསོད་ནམས་རྒྱན་
གྱིས་རྒྱལ་པོ་མཛེས། ། སྐར་མའི་ཚོགས་ཀྱིས་ཡོངས་བསྐོར་བའི། སྟོན་ཀ་ཡི་ནི་ཟླ་
བ་བཞིན། །ཞེས་གསུངས་པ་བཞིན་ཐོབ་པ་ཡིན་པས་ཆོས་མིན་པ་བྱེད་པ་ཤིན་ཏུ་
འགལ་བ་ཡིན་ནོ། །དཔེར་ན་ཉོ་ཚོང་བྱ་བ་ལ་དགོས་པའི་འཚོག་ཆས་ཟོང་ངམ་རིན་
ཆས་རྣམས་ནི་ལེགས་ན་བདེ་བ་སྐྱེད་ལ་ཉེས་ན་སྡུག་བསྔལ་གྱི་རྒྱུར་འགྱུར་བ་ཡིན་
ལ༑ རྒྱལ་སྲིད་ཆོས་ཀྱིས་མ་བཟུང་ན་ཉེས་པའི་རྒྱལ་སྲིད་ཀྱིས་ཕྱི་མ་ལ་འབྲས་བུ་
སྡུག་བསྔལ་བའི་འཚོག་ཆེས་སུ་འགྱུར་བས། དེ་ལྟར་སྡུག་བསྔལ་དུ་བརྒྱུད་པ་དག་
ཅི་ནས་ཀྱང་འགྲུབ་པར་མི་འགྱུར་བ་བྱ་བ་ཞིག་རྒྱལ་པོ་དེ་ལྟར་ནན་ཏན་གྱིས་འབད་
པར་མཛོད་ཅིག 
དེ་ཡང་འཚོག་ཆས་ཀྱི་ཟོང་ལྟ་བུ་ནི་ད་ལྟའི་རྒྱལ་སྲིད་ཡིན་ལ་དེ་ཉིད་
ཀྱིས། ཕྱི་མ་ཕན་ཆད་གཅིག་ནས་གཅིག་ཏུ་བརྒྱུད་པའི་རྒྱལ་སྲིད་འཚོག་ཆས་བཟང་
པོ་རྒྱུན་མི་འཆད་པའི་བརྒྱུད་པ་དག་ཏུ། རྒྱལ་པོ་ཁྱོད་ཀྱིས་ཅི་ནས་བརྙེས་པར་འགྱུར་
བ་དེ་ལྟ་བུ་ནི་སྒྲུབ་པ་ལ་ནན་ཏན་མཛོད་ཅིག མདོར་ན་ད་ལྟའི་རྒྱལ་སྲིད་འདི་མ་འོངས་
པའི་སྐྱེ་བ་དུ་མར་སྡུག་བསྔལ་ཉོ་བའི་ཟོང་དུ་མ་སོང་བར་སྐྱེ་བ་བརྒྱུད་མར་བདེ་བའི་

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
རྒྱལ་སྲིད་ཉོ་བའི་རིན་དུ་འགྱུར་བར་མཛོད་ཅིག་ཅེས་གདམས་པའོ། །གསུམ་པ་ཐར་
བ་ཐོབ་ཅིང་ཐེག་པ་ཆེན་པོའི་སྡེ་སྣོད་མི་སྤོང་བར་བསླབ་པ་ལ་གཉིས། ཐར་བའི་ལམ་
ལ་བསླབ་པ་དང༌། ཐེག་ཆེན་གྱི་སྡེ་སྣོད་སྤོང་བ་དགག་པའོ། །དང་པོ་ལ་གཉིས།
སྲེད་པའི་ཡུལ་ཚོར་བ་བདེ་སྡུག་རང་བཞིན་གྱིས་གྲུབ་པ་དགག་པ། ཐེག་པ་ཆེ་ཆུང་
གཉིས་ཀའི་གཞུང་ན་སྟོང་པ་ཉིད་བསྟན་པའོ། །དང་པོ་ལ་གསུམ། ཚོར་བ་བདེ་བ་
རང་མཚན་པ་དགག་པ། སྡུག་བསྔལ་རང་མཚན་པ་རང་བཞིན་གྱིས་གྲུབ་པ་དགག་
པ། བཀག་པའི་འབྲས་བུའོ། །དང་པོ་ལ་གསུམ། འབྲེལ་བཀོད་པས་མཚམས་སྦྱར་
བ་བསྟན་པ། བཤད་པའོ། །དང་པོ་ནི། གླིང་བཞི་སོགས༢། རྒྱལ་པོ་ཁྱེད་ཀྱིས་གླིང་
བཞི་པ་ཡི་ས་རྣམས་རིམ་གྱིས་ཐོབ་ཀྱང་། སྟོབས་དང་མངའ་ཐང་དཔལ་འབྱོར་ཕུན་
སུམ་ཚོགས་པའི་འཁོར་ལོས་སྒྱུར་བའི་བདེ་བ་ཡང་ནི། མདོར་ན་ལུས་ཀྱི་ཚོར་བ་
བདེ་བ་དག་དང་སེམས་ཀྱི་ཚོར་བ་བདེ་བ་དང་འདི་གཉིས་ཁོ་ན་ཡིན་པར་ཟད་པར་
འདོད་དོ། །དེ་ཙམ་ལས་མེད་པར་ཟད་མོད་ཅིར་འགྱུར་ཞེ་ན་འདི་ལྟར། ལུས་ཀྱི་ཚོར་
བ་བདེ་བ་ཞེས་མངོན་པར་རློམ་པ་དེ་ནི་དངོས་མིན་ཏེ་དོན་ལ་སྡུག་བསྔལ་ཕྱིར་ན་་་་
བཅོས་པ་ཙམ་སྟེ། བཀྲེས་སྐོམ་གྱིས་གདུང་བའི་ཚེ་བཟའ་བཏུང་བརྟེན་པ་ན་སྡུག་
བསྔལ་ཅུང་ཟད་ཤུགས་ཆུང་ངུར་སོང་བའི་གནས་སྐབས་ལ་བཏགས་པ་ཉིད་ཀྱིས་
ཚོར་བ་སིམ་པ་དེ་ལ་བདེ་བ་རང་མཚན་པར་ཞེན་པ་ཡིན་གྱི་གཞི་སྡུག་བསྔལ་ལ་་་་
བཏགས་ནས་བཅོས་པའི་བདེ་བ་དེ་ཙམ་མ་གཏོགས་རང་མཚན་པ་ཅུང་ཟད་ཀྱང་མེད་
དོ། །ལུང་ལས་ཀྱང་གང་ཅི་ཚོར་བ་ཐམས་ཅད་སྡུག་བསྔལ་བའོ། །ཞེས་པས་འཇིག་
རྟེན་ཕུང་པོ་སྡུག་བསྔལ་གྱི་རང་བཞིན་ཡིན་པས་བཟའ་བཏུང་བརྟེན་པའི་ཚེ་ཡང་སྡུག་
བསྔལ་གཏན་མེད་པ་མིན་ཞིང་བདེ་བའི་རྒྱུར་རློམ་པ་དེ་ཉིད་ཀྱིས་དེ་མ་ཐག་སྡུག་་་
བསྔལ་སློང་བའང་ཡོད་པའི་ཕྱིར་རོ། །
འདིར་རང་མཚན་ཞེས་པ་རིག་པས་དགག་བྱར་གྱུར་བའི་བདེན་དངོས་ལ་མི་བྱ་བར་
སྡུག་བསྔལ་བཅོས་པ་ཙམ་ལ་བཞག་པར་ཟད་དེ། དཔེར་ན་བྱི་ལའི་སྣ་ལ་སྣུམ་བསྐུས་
- 275

༡ དབུ་མ་རིན་ཆེན་ཕྲེང་བ་རྩ་འགྲེལ། ཞེ་ལྔའི
ནས་རྩམ་སྐྱ་བྱིན་པ་ན་རྩམ་པ་ལ་སྣུམ་ཡོད་པར་སེམས་ནས་དགའ་བ་དང་། སྣ་མེད་
པ་ལ་གསེར་གྱིས་སྣ་བརྙན་བྱས་པས་བདེ་བར་རློམ་པ་དང་། རུས་པ་མུར་བའི་ཁྱི་
རྒན་གྱི་རྐན་ཕུག་པའི་ཁྲག་ལ་རུས་པའི་བཅུད་དུ་རློམ་ནས་བདེ་བར་སེམས་པ་ལ་
སོགས་པ་བཞིན་ནོ། །ཡང་འདི་ལྟར་ལགས་ཏེ། ཁ་དོག་སྔོན་པོ་སེར་པོ་དང་བསྒྲིགས་
ཚེ་སྔོན་པོའི་བློ་སྐྱེའི་སེར་པོའི་བློ་མི་སྐྱེ་བ་ལྟར། ཚོར་བ་སྡུག་བསྔལ་ནི་བདེ་བ་ཤུགས་
ཆུང་བའི་གནས་སྐབས་ལ་འདོགས་མི་དགོས་པར་སྡུག་བསྔལ་གྱི་བློ་སྐྱེ་ཞིང་ཚོར་བ་
སྡུག་བསྔལ་རང་མཚན་པ་ཡོད་ལ། རིང་པོ་ལ་ལྟོས་ནས་ཐུང་ངུའི་བློ་སྐྱེ་བ་ལྟར་སྡུག་
བསྔལ་གྱི་བློ་ཅུང་ཟད་ཉམ་སྨད་པའི་སྐབས་ཀྱི་བདེ་བ་ལྟར་སྣང་བ་ལ་དེའི་བློ་སྐྱེ་བར་
ཟད་དོ། ། འོ་ན་བདེ་བ་གཏན་མེད་དམ་ཞེ་ན། བཅོས་མ་ཙམ་ཡོད་པ་ལ་བདེ་བའོ་
ཞེས་ཐ་སྙད་ལ་ཡོངས་སུ་གྲགས་པའི་ཕྱིར་སྐུར་བ་གདབ་པར་ཡང་མི་བྱའོ། ། སྡུག་
བསྔལ་རང་མཚན་པའང་བཅོས་པའི་བདེ་བ་ལྟར་མིན་པ་ཙམ་ལ་བྱའི་རིག་པས་དགག་
བྱ་ཡོད་པ་ལ་བསམ་པར་མི་བྱ་སྟེ་སླད་ཀྱིས་འགོག་པ་ཡིན་ནོ། །སེམས་ཀྱི་བདེ་བ་
ཡང་མྱ་ངན་གྱིས་གདུང་བ་ན་དེ་ལ་ཕན་པའི་རྐྱེན་དང་ཕྲད་པའི་སྐབས་ཀྱི་བདེ་བར་
སྣང་བ་ལྟ་བུ་འདུ་ཤེས་འཁྲུལ་བའི་རང་བཞིན་ཙམ་ཡིན་ཏེ། མེད་པ་ལ་ཡོད་པར་རྟོག་
པས་བདེ་བ་རང་མཚན་པར་བྱས་པ་ཁོ་ནར་ཟད་ཀྱི། འཁོར་བ་སྡུག་བསྔལ་ལས་མ་
འདས་པས་རྟོག་པས་སྒྲོ་བཏགས་པའི་སྡུག་བསྔལ་རང་མཚན་པ་ཡོད་ཀྱང་བདེ་བ་
ནི་དེ་ཉིད་ཕྱིར་བཅོས་པ་ཙམ་ལས་རང་མཚན་ནམ་རང་རྐྱ་ཐུབ་པ་མེད་དོ། །གཉིས་
པ་ནི། འཇིག་རྟེན་སོགས ། དེ་བས་ན་འཇིག་རྟེན་གྱི་ཚོར་བ་བདེ་བའི་བདོག་པ་མ་
ལུས་པ་ཀུན་དོན་དུ་སྡུག་བསྔལ་ཕྱིར་ནི་བཅོས་པ་ཙམ་ཡིན་པ་དང༌། མེད་པར་ཡོད་
པར་རྟོག་པའི་དབང་གིས་སྣང་ཙམ་བཏགས་ཙམ་ཉིད་ཡིན་པ་དེ་ཡི་ཕྱིར། བདེ་བ་
དེ་ནི་དོན་དུ་སྟེ་ཡང་དག་པར་ན་རང་མཚན་པའི་དོན་ནི་ཅུང་ཟད་ཀྱང་མེད་དོ། །གསུམ་
པ་རྒྱས་བཤད་ལ་གཉིས། བདེ་བ་རང་མཚན་པའི་སྒྲུབ་བྱེད་དགག་པ། ངོ་བོ་དགག་
པའོ། །དང་པོ་ལ་གཉིས། ཡིད་ཀྱི་བདེ་བ་རང་མཚན་པའི་སྒྲུབ་བྱེད་དགག་པ། ལུས་
- 276

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཀྱི་བདེ་བ་རང་མཚན་པའི་སྒྲུབ་བྱེད་དགག་པའོ། །དང་པོ་ནི། གླིང་དང་སོགས༢།
དེ་ཡང་གླིང་དང་ཡུལ་ཞིང་སྐྱེད་ཚལ་དང་གནས་ཁྱིམ་དང་། ཁྱོགས་བཟང་པོ་དང་ནང་
ཚང་ཅན་གྱི་སྟན་དང་གོས་བཟང་པོ་རྣམས་དང་། མལ་ཆ་དང་རོ་བདའི་བཟའ་བཏུང་
དང་གླང་པོ་ཆེ་དང་རྟ་དང་བུད་མེད་ལ་སོགས་པ་དེ་རྣམས་ལ་བདག་པོ་གཅིག་དབང་
ཡང་། ལོངས་སྤྱད་པར་བྱ་བ་ནི་རེ་རེ་ཡིན་པར་ཟད་པ་གང་གི་ཚེ་དེ་དག་ལས་གང་
ཡང་རུང་བ་ལ་ལོངས་སྤྱོད་དོ་སྙམ་པའི་སེམས་འབྱུང་བ་དེའི་ཚེ། དེ་ཡིས་བདེ་ཞེས་
རློམ་པར་གྲགས་ལ་ཁ་ཅིག་ལ་ལོངས་སྤྱོད་ཅིང་བདེའོ་སྙམ་པའི་བློ་འབྱུང་བ་དེའི་ཚེ་
ཡུལ་ལྷག་མ་རྣམས་ལ་ཡིད་མི་གཏོད་ཅིང་ཡིད་ལ་མི་བྱེད་པས། དེའི་ཚེ་ཡུལ་ལྷག་
མ་དེ་དག་དོན་དུ་རང་མཚན་པའི་བདེ་བའི་རྒྱུར་རློམ་པ་དོན་མེད་པ་ཁོ་ན་ཉིད་དོ། །
གང་གི་ཕྱིར་དངོས་པོ་དེ་དག་ངོ་བོ་ཉིད་ཀྱི་རྒྱུར་གྲུབ་ན་ལོངས་མ་སྤྱད་ཅིང་མ་དྲན་་་་
ནའང་བདེ་བ་སྐྱེད་པར་རིགས་ན་དེ་མེད་པའི་ཕྱིར་དང་། ཡུལ་གཅིག་ལ་སྤྱོད་ཚེ་ལྷག་
མ་རྣམས་མི་མྱོང་བའི་ཕྱིར་དེ་དག་ཡོད་པ་ཙམ་གྱིས་བདེ་བའི་རྒྱུར་མི་འཐད་ལ། ཡུལ་
གཅིག་ལ་སྤྱོད་པའི་བདེ་བར་སྣང་བ་དེ་ཡང་སྐད་ཅིག་དང་སྔ་ཕྱི་སོགས་ཀྱིས་བརྟགས་
ན་བདེ་བ་དང་བདེ་བའི་རྒྱུར་ངོ་བོས་གྲུབ་པ་ཅུང་ཟད་ཀྱང་མི་རྙེད་དོ། །ལོག་སྨྲ་བ་
ཁ་ཅིག་ན་རེ། བདེ་བ་རང་མཚན་པ་ཡོད་དེ་སྐྱེད་བྱེད་ཀྱི་རྒྱུ་དབང་ཕྱུག་ཡོད་པའི་ཕྱིར་
ཞེ་ན། མ་གྲུབ་སྟེ། འབྲས་བུ་རྣམས་ལ་རང་རང་དང་འབྲེལ་བའི་ཐུན་མོང་མ་ཡིན་
པའི་རྒྱུ་རེ་ཡོད་པ་ལས་གཞན་ན་དབང་ཕྱུག་ཅེས་འབྲེལ་མེད་ཀྱི་རྒྱུ་དེ་འདྲ་ལུང་དང་
རིག་པས་མ་དམིགས་པའི་ཕྱིར་དང་། རྒྱུ་ཡོད་མེད་ཀྱི་རྗེས་སུ་འབྲས་བུ་འགྲོ་ལྡོག་
དགོས་པ་དེ་མ་ཚང་བས་མི་འཐད་དོ། །གཉིས་པ་ལ་གཉིས། ཡུལ་ལྔ་འདུས་པ་སྒྲུབ་
བྱེད་ཡིན་པ་དགག རེ་རེ་བ་སྒྲུབ་བྱེད་ཡིན་པ་དགག་པའོ། །དང་པོ་ནི། མིག་ལ་
སོགསའ། སྨྲས་པ། ཡུལ་ལྔའི་བདེ་བ་སྟབས་གཅིག་ཏུ་མྱོང་སྟེ་ཟློས་གར་མཁན་གྱི་
གཟུགས་དང་གླིང་བུའི་སྒྲ་དང་ཨ་ག་རུའི་དྲི་དང་སྦྲང་རྩིའི་རོ་དང་གོས་ཀྱི་རེག་་་་
སོགས་མྱོང་བའི་ཕྱིར་ཞེ་ན། མི་འཐད་དེ། མིག་ལ་སོགས་པའི་དབང་པོ་ལྔས་ཡུལ་
-277 -

17 དབུ་མ་རིན་ཆེན་ཕྲེང་བ་རྩ་འགྲེལ། ཚེ
ལྔ་འཛིན་པ་དེའི་ཚེ་བདེ་བ་ལྔ་དུས་གཅིག་ཏུ་མྱོང་བ་མེད་དེ། གང་གི་ཕྱིར་ན་རྟོག་པས་
མ་བཟུང་ན་བདེ་བ་མི་ཤེས་པ་གང་ཞིག་ཡུལ་ལྔ་དང་བདེ་བ་ལྔ་ཡིད་ལ་དུས་གཅིག་
ཏུ་རྟོག་པར་མི་བྱེད་པ་དེའི་ཕྱིར། དེའི་ཚེ་ཡུལ་དེ་དག་ལ་བརྟེན་ནས་སྐྱེས་པའི་བདེ་
བ་མེད་པ་ཤེས་པར་བྱའོ། །ཚོར་བ་མྱོང་བའི་མཚན་ཉིད་ཅན་ཡིན་དེ་མེད་པའི་ཕྱིར་
རོ། །གང་གི་ཚེ་གཟུགས་སོགས་ཡུལ་ནི་གང་དང་གང་མིག་གི་དབང་པོ་སོགས་གང་
དང་གང་གིས་ཤེས་པར་གྱུར་པ་དེའི་ཚེ་དབང་པོ་ལྷག་མས་ཡུལ་ལྷག་མ་རྣམས་འཛིན་
པ་དང་དེ་ལ་བདེ་བ་སྐྱེ་བ་མིན་ཏེ། གང་གི་ཕྱིར་ན་དེའི་ཚེ་ཡུལ་ལྷག་མ་རྣམས་བདེ་
བའི་དོན་དུ་ད་ལྟ་དུས་གཅིག་ལ་མེད་པ་ཉིད་དེ། རྒྱུད་གཅིག་ལ་རྟོག་པ་དུ་མ་དུས་
ཅིག་ཆར་མི་སྐྱེ་བའི་ཕྱིར་རོ། །དབང་པོ་གཅིག་དང་ཡུལ་གཅིག་ཀྱང་དུས་གཅིག་ལ་
གྲུབ་པ་མེད་དེ། དབང་པོ་ཡིས་ནི་ཡུལ་དམིགས་པར་གྱུར་པ་རང་དུས་ན་སྐད་ཅིག་
མ་ཡིན་པས་འདས་ཤིང་འགགས་ཟིན་པའི་ཡུལ་གྱི་རྣམ་པར་ཤར་བའི་ངོ་བོ་ཙམ་ལ་
ད་ལྟའི་ཡིད་ཀྱིས་དམིགས་ནས་དེ་རྟོགས་པ་ན། བདེའོ་སྙམ་དུ་རྣམ་པར་རྟོག་པས་
རློམ་པར་བྱེད་པ་ཙམ་ལས་བདེ་བ་དངོས་མིན་ནོ། །
རྨི་ལམ་དུ་དམིགས་པའི་ཡུལ་གྱི་བདེ་བ་སད་པའི་ཡིད་ཀྱིས་མྱོང་བ་བཞིན་ནོ། །གཉིས་
པ་ལ་གཉིས། དངོས་དང་། སྒྲུབ་བྱེད་དགག་པའོ། །དང་པོ་ནི། འདི་ན་སོགས།།
འཇིག་རྟེན་འདི་ན་མིག་ལྟ་བུ་དབང་པོ་གཅིག་གིས་ནི་གཟུགས་ལྟ་བུ་དོན་གཅིག་ཤེས་
པ་གང་ཡིན་པ་དེ་ཡང་གཟུགས་ཀྱི་དོན་མེད་པར་མིག་དབང་གི་དོན་མེད་ལ། གཟུགས་
ཀྱི་དོན་ཡང་ཡུལ་ཅན་མིག་དབང་དེ་མེད་པར་དོན་དུ་མེད་པའི་ཕྱིར། ཕན་ཚུན་ལྟོས་
པ་ཙམ་ལས་ངོ་བོ་ཉིད་ཀྱིས་མེད་ལ་དེ་མེད་པས་དེ་ལས་བྱུང་བའི་ལུས་ཀྱི་ཚོར་བ་་་
བདེ་བ་ཡང་དབང་དོན་ལ་བརྟེན་ནས་བཏགས་པ་ཙམ་ལས་རང་མཚན་པ་མེད་དོ། །
གཉིས་པ་ལ་གསུམ། རྣམ་ཤེས་རང་བཞིན་གྱིས་གྲུབ་པ་དགག་པ། ཡུལ་རང་བཞིན་
གྱིས་གྲུབ་པ་དགག་པ། དབང་པོ་རང་བཞིན་གྱིས་གྲུབ་པ་དགག་པའོ། །དང་པོ་ནི།
ཇི་ལྟར་སོགས༡། ཡུལ་དང་དབང་པོ་རང་གི་ངོ་བོས་ཡོད་དེ་དེའི་འབྲས་བུ་རྣམ་ཤེས་
-278 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཡོད་པའི་ཕྱིར་ཞེ་ན། མ་ཡིན་ཏེ། ཇི་ལྟར་ཕ་དང་མ་དག་ལ་བརྟེན་ནས་བུ་ནི་འབྱུང་
བར་བཤད་པ་དེ་བཞིན་དུ། མིག་གི་དབང་པོ་དང་ཡུལ་གཟུགས་གཉིས་ཀ་ལ་བརྟེན་
ནས་མིག་གི་རྣམ་པར་ཤེས་པ་འབྱུང་བར་བཤད་པས། རྣམ་པར་ཤེས་པ་རང་བཞིན་
གྱིས་གྲུབ་པ་མེད་དེ་མིག་དང་གཟུགས་ལ་ལྟོས་པའི་ཕྱིར། དཔེར་ན་ཕ་མ་དང་བུ་
བཞིན་ནོ་ཞེས་རྟེན་འབྲེལ་གྱི་གཏན་ཚིགས་བསྟན་ནོ། །བརྟེན་ནས་བྱུང་བ་རྣམས་
བརྟེན་ནས་བཏགས་པ་ཙམ་ལས་རང་གི་ངོ་བོས་མ་གྲུབ་པ་བདེ་བླག་ཏུ་ཤེས་ནུས་སོ
མིག་གི་རྣམ་ཤེས་ཀྱིས་མཚོན་པའི་རྣམ་ཤེས་གཞན་རྣམས་ཀྱང་དེ་ལྟར་ཤེས་པར་་་་
བྱའོ། །གཉིས་པ་ནི། ཡུལ་ནི་སོགས། རྣམ་ཤེས་རང་བཞིན་གྱིས་ཡོད་དེ་དེའི་ཡུལ་
ཡོད་པའི་ཕྱིར་ཞེ་ན། འདུས་བྱས་ཀྱི་མཚན་ཉིད་ཅན་ཡུལ་རྣམས་ནི་འདས་པ་དང་མ་
འོངས་པ་རྣམས་སུ་འགྱུར་བས། རྣམ་ཤེས་དང་བཅས་པ་འདས་པ་དང་མ་ཐོབ་པའི་
ཕྱིར་འདས་མ་འོངས་དེ་གཉིས་ལས་ནི་མ་འདས་པས་རང་བཞིན་གྱིས་མེད་དོ། །ད་
ལྟ་བ་ཡོད་དོ་སྙམ་ན་མེད་དེ། ད་ལྟ་བ་དེ་འདས་མ་འོངས་ཀྱི་དུས་ན་མེད་ན་དེ་གཉིས་
ལ་ལྟོས་མེད་དུ་ཐལ་ལ། དེ་གཉིས་ལ་མི་ལྟོས་པའི་ད་ལྟ་བ་མི་སྲིད་པའི་ཕྱིར། ལྟོས་
པའི་ཕྱིར་དེ་གཉིས་ཀྱི་དུས་ན་ཡོད་པར་ཐལ། རིང་པོ་དང་ཐུང་ངུ་བཞིན། འདོད་ན་
ད་ལྟ་བ་དེ་འདས་མ་འོངས་གཉིས་ལས་ཐ་དད་དུ་གྲུབ་པ་མེད་པའི་ཕྱིར། དབང་པོ་
དང་བཅས་པ་དོན་དུ་མེད་པ་ཡིན་པའི་ཕྱིར་ལ་གང་གི་ཚེ། ད་ལྟའི་ཡུལ་ཡང་ནི་དོན་
དུ་མེད་པས་རྣམ་ཤེས་རང་བཞིན་གྱིས་གྲུབ་པ་མེད་པ་ཉིད་དོ། ། ཡང་ཁོ་ན་རེ། རྣམ་
ཤེས་ད་ལྟ་བས་ཡུལ་ད་ལྟ་བ་འཛིན་པས་དབང་དོན་ཤེས་གསུམ་བདེན་པར་ཡོད་དོ་
ཞེ་ན། མ་གྲུབ་སྟེ། རྒྱུན་འཇུག་པ་ལ་བདེན་པར་ཞེན་པ་ཟློག་བྱེད་ཀྱི་གཏན་ཚིགས་
འདི་ལྟར། ཇི་ལྟར་ན་མིག་ནི་འཁྲུལ་བ་ཡིས་ཡུལ་མགལ་མེ་སྐད་ཅིག་སྔ་ཕྱི་དུ་མ་ལ་
གཅིག་ཏུ་འཁྲུལ་བའི་ཕྱིར། འཁོར་ལོ་ཟླུམ་པོ་དེ་འདྲ་ཡོད་པ་མ་ཡིན་པ་རྫུན་པ་ལ་
འཁོར་ལོའི་དངོས་པོ་གཅིག་ཏུ་འཛིན་པར་བྱེད་པ་ནི་ད་ལྟའི་ངོ་བོ་མ་ཡིན་པ་ཡང་ད་
ལྟ་ཉིད་གཅིག་ཏུ་སྣང་སྟེ། སོ་སོར་རེ་རེའི་ངོ་བོར་མ་གྲུབ་པའི་ཕྱིར་ད་ལྟ་འཁོར་ལོ་
- 279 -

དབུ་མ་རིན་ཆེན་ཕྲེང་བ་རྩ་འགྲེལ། ཚེ
གཅིག་ཏུ་མ་གྲུབ་བོ། །
དེ་བཞིན་དུ་དབང་པོ་རྣམས་ཀྱིས་ནི་ཡང་ད་ལྟའི་ངོ་བོ་མ་ཡིན་པ་ཡང་ད་ལྟ་ཉིད་དུ་
སྣང་ནས་ད་ལྟའི་ཡུལ་དག་ཏུ་མ་གྲུབ་པ་ལ་གྲུབ་པར་འཛིན་པར་བྱེད་དེ། སྐད་ཅིག་
མའི་རྒྱུན་དང་དུ་མ་ཚོགས་པ་ལ་དངོས་པོ་གཅིག་གི་བློ་སྐྱེ་བ་ནི་འཁྲུལ་པ་ཕྱིན་ཅི་་་་
ལོག་ལས་སྣང་བ་ཙམ་ལས་ཡུལ་དབང་ཤེས་པ་གང་ཡང་གཅིག་དང་དུ་མའི་ངོ་བོར་
གྲུབ་པ་མེད་དོ། །ཇི་སྐད་དུ། ཇི་ལྟར་རྒྱུན་ལ་བལྟ་ཉེས་ན། །རྟག་པ་ཡོད་ཅེས་བྱར་
འགྱུར་ལ། །དེ་བཞིན་ཚོགས་ལ་བལྟ་ཉེས་ན། །དངོས་པོ་ཡོད་ཅེས་བྱ་བར་འགྱུར། །
ཞེས་འཕགས་པ་ལྷའི་ལུང་ལས་འབྱུང་ངོ་། །གསུམ་པ་ལ་གསུམ། འབྱུང་བ་རང་བཞིན་
གྱིས་གྲུབ་པ་བཀག་པས་དབང་དོན་རང་བཞིན་གྱིས་གྲུབ་པ་ཁེགས་པ་བསྡུས་ཏེ་་་
བསྟན། འབྱུང་བ་ཉིད་རང་བཞིན་གྱིས་གྲུབ་པ་དགག དེས་ན་གཟུགས་རང་བཞིན་
གྱིས་མ་གྲུབ་པ་བསྟན་པའོ། །དང་པོ་ནི། དབང་པོ་སོགས༡། དབང་དོན་རང་བཞིན་
གྱིས་ཡོད་དེ་དེའི་རྒྱུ་འབྱུང་བ་ཡོད་པའི་ཕྱིར་ཞེ་ན། མིག་སོགས་དབང་པོ་རྣམས་དང་
དབང་དོན་གཟུགས་སོགས་ཡུལ་རྣམས་འབྱུང་བ་ཆེན་པོ་རྣམས་ཀྱི་འབྲས་བུའི་རང་
བཞིན་དུ་འདོད་པ་ཡིན་ན། འབྱུང་བ་བཞི་འདུས་པ་དང་སོ་སོར་རང་བཞིན་གྱིས་
གྲུབ་པའི་དོན་མེད་པ་སྔར་ནས་དཔྱད་དེ་བདེན་མེད་དུ་གྲུབ་ཟིན་པས་ན། འབྱུང་བ་
འདི་དག་དོན་དུ་རང་བཞིན་གྱིས་གྲུབ་པའི་དོན་མེད་པ་ཁོ་ན་ཉིད་དོ། །གང་གི་ཕྱིར་
ཡུལ་དང་ཡུལ་ཅན་འབྱུང་བ་དང་འབྱུང་གྱུར་སོགས་དངོས་པོར་སྣང་བ་འདི་རྣམས་
བག་ཆགས་གོམས་པའི་འཁྲུལ་ངོར་བདེན་པར་སྣང་ཡང་། དོན་དམ་པར་ནི་སྣ་ཚོགས་
པར་སྣང་ཡང་མི་བདེན་པ་རྨི་ལམ་དང་ཉེར་ལེན་གྱི་རྒྱུ་དང་ལྷན་ཅིག་བྱེད་རྐྱེན་གྱིས་
བསྐྱེད་དུ་ཟིན་ཀྱང་དངོས་པོ་མེད་པ་སྒྱུ་མའི་འཕྲུལ་བ་ཙམ་ལས་ངོ་བོ་ཉིད་ནས་སྟོང་
པ་ཉིད་ཡིན་པ་ལ། འདི་དག་ཕན་ཚུན་གཅིག་གིས་གཅིག་སྒྲུབ་པ་ནི་མ་གྲུབ་པས་མ་
གྲུབ་པ་སྒྲུབ་པའམ་སྒྲུབ་བྱེད་བསྒྲུབ་བྱ་དང་མཚུངས་པ་སོགས་སུ་འགྱུར་བས། ངལ་
བ་ཙམ་ལས་དོན་ལྷག་པོ་ཅུང་ཟད་ཀྱང་འགྲུབ་པ་མེད་དོ། །
- 280 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དཔེར་ན་སྒྱུ་མ་ཡོད་དེ་རྫས་སྔགས་ཡོད་པས་སམ། རྨི་ལམ་ཡོད་དེ་སྒྱུ་མ་ཡོད་པའི་
ཕྱིར་ཞེས་པ་ལ་སོགས་པ་བཞིན་དུ་དོན་མེད་པ་ཉིད་དོ། །གཉིས་པ་ནི། འབྱུང་རྣམས་
སོགས༡། འབྱུང་བ་བཞི་པོ་རྣམས་རྣམ་པ་གཉིས་ལྟ་བུ་རང་རང་གི་ངོ་བོ་ཡང་དག་
པར་སོ་སོར་ལྟོས་མེད་དུ་ཐ་དད་པར་ཡོད་པར་འདོད་ན། རྒྱུ་བུད་ཤིང་མེད་པའི་འབྲས་
བུ་མེ་ཡོད་པར་ཐལ་བར་འགྱུར་ལ། གཅིག་ཏུ་འདུས་པར་འདོད་ན་སོ་སོའི་མཚན་
ཉིད་མེད་པར་འགྱུར་ཏེ། ཚ་བ་མ་བཟུང་ན་མེ་ཡིན་པར་མི་ཤེས་པ་ལྟར་མཚན་ཉིད་
དག་འདྲེས་ནས་འབྱུང་བཞིའི་ཐ་སྙད་མེད་པར་འགྱུར་བའི་ཕྱིར་རོ། །འབྱུང་བ་ལྷག་
མ་གསུམ་ལའང་ཉེས་པ་དེ་ལྟར་འགྱུར་བར་ངེས་སོ། །མེ་བུད་ཤིང་ལ་ལྟོས་དགོས་
པར་མ་ཟད་མེ་ཞེས་པའི་མཚོན་བྱ་ཁ་དོག་དམར་འབར་བ་དེ་རང་གི་མཚན་ཉིད་དམ་
མཚོན་བྱེད་ཚ་བ་དང་འབྲེལ་བ་ལ་ལྟོས་ནས་བཏགས་པ་ཙམ་ཡིན་ལ། མེ་རྟེན་འབྲེལ་
ཡིན་པ་བཞིན་ལྷག་མ་གསུམ་པོའང་རང་རང་གི་མཚན་ཉིད་ལ་བརྟེན་ཅིང་བཞི་པོ་
ཕན་ཚུན་ལྟོས་ནས་འཇོག་དགོས་ཏེ། ཚ་བ་ཙམ་མེད་པར་གྲང་བ་ཞེས་པ་མི་སྲིད་པར་
འགྱུར་བས་སོ། །རིང་ཐུང་བཞིན་དུ་རྟེན་ཅིང་འབྲེལ་བར་འབྱུང་བ་ལ་རང་ལས་གྲུབ་
པ་མེད་པར་ཤེས་པར་བྱ་སྟེ། ལྟོས་མེད་ཀྱི་ཡོད་མེད་དུ་སྨྲ་བ་ནི་རྟག་ཆད་ལས་མ་
འདས་པས། འདིར་རྟེན་ཅེས་རྟག་མཐའ་དང་འབྲེལ་ཞེས་ཆད་མཐའ་སེལ་བ་ཡིན་
ནོ། །ཇི་སྐད་དུ། གང་ཞིག་རྟེན་ཅིང་འབྲེལ་བར་འབྱུང༌། །དེ་ཉིད་ཁྱེད་ཀྱིས་སྟོང་
པར་བཞེད། །དངོས་པོ་རང་དབང་ཅན་མེད་ཅེས། ། ཁྱེད་ཀྱི་སེང་གེའི་སྒྲ་མཚུངས་
མེད། །ཅེས་གསུངས་སོ། །གསུམ་པ་ནི། དེ་ལྟར་སོགས༡། བཤད་མ་ཐག་པ་དེ་ལྟར་
འབྱུང་བ་རྣམས་སོ་སོ་དང་འདུས་པ་རྣམ་པ་གཉིས་སུའང་རང་བཞིན་གྱིས་གྲུབ་པའི་
དོན་མེད་པས་ན་འདུས་ཤིང་ཚོགས་པ་ཉིད་ཀྱང་རང་བཞིན་གྱིས་གྲུབ་པའི་དོན་མེད་
དོ། །འདུས་པ་ལ་གཅིག་ཏུ་བདེན་པའི་དོན་མེད་པ་ཉིད་ཀྱི་ཕྱིར། འབྲས་བུའི་གཟུགས་
དབང་པོ་ལྔ་དང་དོན་ལྔ་སོགས་ཀྱི་མཚན་ཉིད་ཀྱང་འདུས་པ་ཙམ་ལ་བཏགས་པ་ཁོ་
ན་ཡིན་པས་ཡང་དག་པའི་དོན་དུ་གཞལ་ན་རང་བཞིན་གྱིས་གྲུབ་པའི་དོན་ཅུང་ཟད་
- 281 -

༡༧) དབུ་མ་རིན་ཆེན་ཕྲེང་བ་རྩ་འགྲེལ། གནད་དོན་
ཀྱང་མེད་དེ། གསོག་ཅིང་ཡ་མ་བརླ་དཔྱད་མི་བཟོད་པའི་མཚན་ཉིད་ཅན་གྱི་ཕྱིར་རོ། །
གཉིས་པ་བདེ་བ་རང་མཚན་པའི་ངོ་བོ་དགག་པ་ནི། རྣམ་ཤེས་སོགས༡། ཚོར་བ་ནི་
རྣམ་ཤེས་དང་འདུ་ཤེས་དང་འདུ་བྱེད་དང་ལྷན་ཅིག་འབྱུང་བས་རང་བཞིན་གྱིས་ཡོད་
དོ་ཞེ་ན། དེ་ལྟར་ཡང་མེད་དེ། རྣམ་ཤེས་ཀྱི་ཕུང་པོ་དང་ཚོར་བ་དང་འདུ་ཤེས་དང་
འདུ་བྱེད་རྣམས་ཀྱང་ཐམས་ཅད་ནས་ཐམས་ཅད་དུ་འདུས་པ་རང་བཞིན་གྱིས་མ་་་་
གྲུབ་ཅིང་སོ་སོར་ཡང་བདག་ཉིད་ཀྱིས་གྲུབ་པ་དོན་དམ་པར་མེད་པ་གཏན་ལ་ཕབ་
ཟིན་པའི་ཕྱིར། བདེ་བའི་ཚོར་བ་དང་བཅས་དམ་པ་ཡང་དག་པའི་དོན་དུ་བདེན་དངོས་
ཀྱི་དོན་མེད་པ་ཉིད་དོ། །བློ་གྲོས་མི་ཟད་པར། ཚོར་བ་ནི་མངོན་པར་ཞེན་པའོ་ཞེས་
པ་ནས་ཚོར་བ་ནི་རྣམ་པར་རྟོག་པའོ་ཞེས་རྣམ་པར་རྟོག་པ་ཙམ་ལས་རང་བཞིན་མེད་
པའི་མཚན་ཉིད་ནམ་མཁའ་ལྟར་ཤེས་པར་བྱའོ། །གཉིས་པ་སྡུག་བསྔལ་རང་མཚན་
པ་རང་བཞིན་གྱིས་གྲུབ་པ་དགག་པ་ནི། ཇི་ལྟར་སོགས༡། བདེ་བ་མ་གྲུབ་མོད་སྡུག་
བསྔལ་ནི་རང་བཞིན་གྱིས་གྲུབ་བོ་སྙམ་ན། དེ་ལྟར་འཕྲད་པར་སྲེད་པའི་ཡུལ་བདེ་
བ་རང་མཚན་པ་ངོ་བོ་སྒྲུབ་བྱེད་དང་བཅས་བཀག་པ་བཞིན། འབྲལ་འདོད་ཀྱི་སྲེད་
པ་སྐྱེ་བའི་ཡུལ་སྡུག་བསྔལ་རང་མཚན་པ་ཡང་དོན་ལ་རིག་པའི་དགག་བྱ་ཡིན་པས་
དོན་དམ་པར་འགོག་པ་ཡིན་ཏེ། ཇི་ལྟར་སྡུག་བསྔལ་ཕྱིར་བཅོས་ཏེ་ཚོར་བ་སྡུག་
བསྔལ་ཅུང་ཟད་ཉམས་པའི་སྐབས་ལ་དོན་དུ་རང་མཚན་གྱི་བདེ་བར་རློམ་པའི་ང་
རྒྱལ་བའམ་འཛིན་སྟངས་ཀྱིས་ཞེན་པར་བྱེད་པ་དེ་བཞིན་དུ། བདེ་བ་འཇོམས་ཤིང་
མངོན་གྱུར་ཅུང་ཟད་ཀྱང་མེད་པ་འབྱུང་བ་ལ་རང་མཚན་ནམ་རང་བཞིན་གྱིས་གྲུབ་
པའི་སྡུག་བསྔལ་དུ་ཡང་ང་རྒྱལ་ཞིང་འབྲལ་འདོད་ཀྱི་སྲེད་པ་སྐྱེ་བར་བྱེད་པར་ཟད་
ཀྱི། དངོས་པོའི་ངོ་བོ་ནི་ཅུང་ཟད་ཀྱང་མེད་དེ་བདེ་སྡུག་ཀྱང་ཕན་ཚུན་ལྟོས་ཆོས་སུ་
སྣང་ཞིང༌། རྒྱུ་ལའང་ངེས་པ་མེད་དེ། དཔེར་ན་ཉི་མ་གཅིག་གིས་ཚ་བ་དང་གྲང་བ་
སེལ་བའི་དྲོ་བའི་བདེ་བ་གཉིས་སྐྱེད་ལ། གང་ཞིག་གཅིག་གི་སྒྲ་ཐོས་པས་འཇིགས་
ཤིང་སྡུག་བསྔལ་བ་ཡང་མཐོང་ནས་འདྲིས་པས་དགའ་བདེའི་ངོ་བོ་སྐྱེ་བར་འགྱུར་
• 282

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བས། བདེ་བ་སྒྲུབ་པ་དང་སྡུག་བསྔལ་སྤོང་བར་སེམས་པ་ནི་འཁྲུལ་བ་ཁོ་ན་སྟེ།
འཁོར་བའི་སེམས་ཅན་གྱི་བདེ་སྡུག་གི་སྣང་བ་མི་རྟག་ཅིང་རང་བཞིན་མེད་པའི་ཕྱིར་
ཐ་སྙད་དུའང་ངེས་པ་མེད་པར་སྤེལ་མར་འབྱུང་བ་ནི་སྦྲ་ཡི་ཤུན་པས་བཀྱིགས་པ་ལ་
ཉི་མ་དང་ཆར་བས་བྱེད་པ་བཞིན་ནོ། ། དབྱེ་བ་རྒྱག་
ཡང་གཅིག་ལ་སྡུག་བསྔལ་དུ་སྣང་བ་ཡང་གཅིག་ལ་བདེ་བར་སྣང་སྟེ། དེ་དག་སོ་
སོའི་ངོ་བོར་གྲུབ་ན་དེ་འགྱུར་བ་མི་རིགས་པའི་ཕྱིར། འདི་སྐད་དུ། སྤྲུལ་ནི་རྨ་བྱའི་
བདེ་བའི་ཆེད་དུ་སྐྱེ་འགྱུར་ཏེ། །དུག་ལ་གོམས་དང་ལྡན་པས་དུག་ནི་བཅུད་ལེན་
ཡིན། །ཚོར་བ་རྔ་མོའི་ཁ་ཡི་ཟུག་རྔུ་ནི། །དགའ་བའི་ཁྱད་པར་གྱི་ནི་རྒྱུ་རུ་འགྱུར། །
ཞེས་བཤད་པ་ལྟར་རོ། །ཆོས་ཡང་དག་པ་སྡུད་པར། བྱང་ཆུབ་ཇི་འདྲ་དེ་བཞིན་དུ། །
ཞི་ཞིང་དག་ལ་འོད་གསལ་བ། ། ཚོར་བ་འདི་ལ་མཁས་པ་རྣམས། །དྲན་པ་དེ་འདྲ་
ཉེ་བར་བཞག །ཅེས་དང་། ཚོར་བ་དང་ཚོར་བ་པོ་དག་རྟེན་འབྱུང་སྟོང་ཉིད་ཡིན་པར་
གསུངས་སོ། །གསུམ་པ་བཀག་པའི་འབྲས་བུ་ལ་གཉིས། སྟོང་ཉིད་རྟོགས་པས་གྲོལ་
བར་བསྟན་པ། སྟོང་ཉིད་རྟོགས་པའི་ཡུལ་ཅན་གྱི་བློ་ངོས་བཟུང་ནས་དེ་བདེན་གྲུབ་
དགག་པའོ། །དང་པོ་ནི། དེ་ལྟར་སོགས༡། གོང་དུ་བཤད་པ་དེ་ལྟར་སྲེད་པ་ཡུལ་
དང་བཅས་པ་ངོ་བོ་ཉིད་ཀྱིས་གྲུབ་པ་མེད་པའི་ཕྱིར། དེའི་དོན་གོམས་པར་བྱས་པ་
ལས་བདེ་བ་དང་ཕྲད་པའི་སྲེད་པ་དང་། སྡུག་བསྔལ་དང་འབྲལ་བར་འདོད་པའི་
སྲེད་པ་སྤོང་ལ། སྲེད་པ་སྤངས་པས་ལས་མི་གསོག་ཅིང་འཁོར་བ་ལས་གྲོལ་བར་
འགྱུར་བ་དེའི་ཕྱིར་རམ་དེ་ལྟར། རྟེན་འབྱུང་ཟབ་མོ་སྤྲོས་པའི་མཐའ་ཐམས་ཅད་དང་
བྲལ་བ་མངོན་སུམ་དུ་མཐོང་ཞིང་ཡུན་རིང་པོར་བསྒོམས་པས་གོམས་པ་ཡིས་སྒྲིབ་
གཉིས་སྤངས་ནས་གྲོལ་བ་ཡིན་ནོ། ། ༡
ཞེས་ཁམས་གསུམ་འཁོར་བ་ལས་ཐར་འདོད་རྣམས་ལ་སྤྱིར་གདམས་པ་ཡིན་ནོ། །
ཁ་ཅིག་ན་རེ། འགའ་ཡང་མཐོང་བ་མེད་པ་ལ་དེ་ཁོ་ན་ཉིད་མཐོང་བའོ་ཞེས་བཏགས་
ནས་བཞག་པ་ཙམ་མ་ཡིན་ནམ། ཅིའི་ཕྱིར་དེ་ཁོ་ན་མཐོང་ཞེས་རྗོད་ཅེ་ན། གཞན་
-283 -

| དབུ་མ་རིན་ཆེན་ཕྲེང་བ་རྩ་འགྲེལ།
ལ་གོ་བར་བྱེད་པའི་ཚིག་བླ་དྭགས་ཙམ་ཡིན་གྱི། གཉིས་ཀྱི་ཚུལ་དུ་མཐོང་བྱ་དངོས་
པོར་གྲུབ་པ་ཁས་བླངས་པ་མིན་ནོ། །འོ་ན་མཐོང་བྱ་མཐོང་བྱེད་མེད་ན་གང་གིས་
གང་ཞིག་མཐོང་ཞེ་ན། 
འཕགས་པའི་མཉམ་བཞག་ན་སྟོང་ཉིད་རྟོགས་པའི་ཡེ་ཤེས་
ཐ་སྙད་དུ་ཡང་ལྡོག་པར་སྨྲ་ན་ནི་མ་རིག་པ་ལོག་པས་རིག་པ་ཙམ་ཡང་ལྡོག་པར་སྨྲ་
བ་ཕྱིན་ཅི་ལོག་སྟེ་རྒྱང་འཕེན་པ་འདོད་པ་ལྟར་སྐུར་འདེབས་སུ་འགྱུར་རོ
། །འདི་ནི་
ཆབ་རོམ་ཞུ་ནས་མེད་པ་དང་ཆུ་ཡང་མེད་པར་འདོད་པ་དང་མཚུངས་སོ
། །གཞན་
ཡང་དོན་དམ་པའི་བདེན་པ་མཐོང་བའི་སེམས་ཀྱང་དོན་དམ་པའི་བདེན་པར་འགྱུར་
བ་མིན་གྱི་གཉིས་སྣང་ནུབ་པ་སྟེ། 
གནས་ལུགས་དོན་དམ་བདེན་པ་ལ་གཉིས་སྣང་
མེད་པར་མཉམ་པར་བཞག་པའི་བློ་སོ་སོ་རང་རིག་པའི་ཡེ་ཤེས་སྐྱེ་བ་མེད་པ་དེའི་
དོན་གྱི་དེ་ཁོ་ན་ཉིད་མཐོང་ངོ་ཞེས་ཐ་སྙད་བརྗོད་པར་ཟད་དོ
། །ཁ་ཅིག་འདི་ལྟར་
བཞེད་དེ། 
སོ་སྐྱེ་དོན་དམ་བདེན་པ་སྒོམ་པ་ནི་གཉིས་སྣང་གི་བློ་རྟོག་པས་དོན་སྤྱི་
ཞེན་ཡུལ་དུ་བྱས་ནས་སྐྱོང་བ་ཡིན་ཞིང་། 
དེ་ལ་ཡང་གོམས་ཆེ་ཆུང་དང་སྣང་ངོ་དང་
ངེས་ངོར་ཤར་བ་ལ་དངོས་བཏགས་ཀྱི་ཁྱད་པར་ཡོད་ལ
། འཕགས་པའི་མཉམ་བཞག་
འདུས་མ་བྱས་རང་བྱུང་གི་ཡེ་ཤེས་ཉིད་ཡུལ་དོན་དམ་བདེན་པ་དང་རོ་གཅིག་ཏུ་གྱུར་
ནས། 
ནམ་མཁའ་ལྟ་བུའི་ངང་ལས་མ་འདས་ཀྱང་མངོན་སུམ་དུ་མཐོང་བའི་ཐ་སྙད་
བཏགས་ཏེ་གཉིད་དང་བརྒྱལ་བ་ལྟ་བུ་མ་ཡིན་པའི་ཕྱིར། དེ་ཡང་ཆོས་ཉིད་ལ་སྐད་
ཅིག་སྔ་ཕྱིའི་གོ་རིམ་མེད་པས་དེ་དང་གཉིས་སུ་མེད་པའི་ཡེ་ཤེས་ལའང་རིམ་པ་མེད་
ཅིང་སྤྲོས་པ་ཐམས་ཅད་ཞི་བའོ། །
འདིར་གཉིས་སྣང་མེད་པར་བཤད་པ་ཙམ་ཡིན་གྱི་གཉིས་སྣང་རྣམ་པ་ཐམས་ཅད་དུ་
མེད་པ་ནི་སངས་རྒྱས་ཀྱི་ས་སྟེ་གཉིས་སྣང་གི་བག་ཆགས་ཟད་པའི་ཕྱིར་རོ
། །གཉིས་
པ་ནི། གང་གིས་སེམས་སོགས༡། 
འོ་ན་དེ་ལྟར་སེམས་སེམས་བྱུང་མྱང་བྱ་མྱོང་བྱེད་
ཐམས་ཅད་ངོ་བོ་ཉིད་མེད་པ་ཡིན་ན་སུ་གང་ཞིག་གིས་སེམས་མཐོང་བར་འགྱུར་ཏེ་
སེམས་ཀྱང་ཤེས་བྱ་ཡིན་ན་མཐོང་དགོས་པའི་ཕྱིར་ཞེ་ན། ངོ་བོ་ཉིད་མེ་པར་བཤད་
- 284 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
པས་ཐ་སྙད་འགོག་པ་མ་ཡིན་པས་ཐ་སྙད་དུ་ནི་བདག་གི་སེམས་ནི་འདི་དང་འདི་
འདྲ་བའོ། །གཞན་གྱི་སེམས་ནི་འདི་ལྟ་བུའོ་ཞེས་བརྗོད་པ་ཙམ་སྟེ། བདེན་པའི་ཚུལ་
ནི་མ་ཡིན་པས་སེམས་དེ་ཡང་ལྟོས་ནས་བཞག་པའི་རྟེན་ཅིང་འབྲེལ་བར་འབྱུང་བའི་
ཕྱིར། སེམས་བྱུང་མེད་པར་སེམས་མི་འབྱུང་ཞིང་སེམས་མེད་པར་ཡང་སེམས་བྱུང་
མི་འབྱུང་བས་ངོ་བོ་ཉིད་དུ་གྲུབ་པའི་དོན་མེད་ལ། སེམས་དེ་ཉིད་ཀྱིས་སེམས་དེ་ཉིད་
བདེན་པའི་ཚུལ་དུ་མཐོང་བའང་མིན་ཏེ་རང་གིས་རང་ལ་བྱ་བ་མེད་པའི་ཕྱིར། སེམས་
གཉིས་ཅིག་ཆར་དུ་ལྷན་ཅིག་འབྱུང་བའང་མི་འདོད་དོ། ། དེ་ལྟར་ཐ་སྙད་ཅེས་པས་
སེམས་སེམས་བྱུང་མཐོང་བ་འཐད་དོ་ཞེ་ན། གལ་ཏེ་བདེ་བའི་སེམས་བྱུང་ལྟ་བུ་སྔ་
མ་དེ་རྟག་པ་ཞིག་ན་ཕྱིས་འབྱུང་བས་མཐོང་བར་འགྱུར་གྱི། དེ་མེད་ན་ཅི་ཞིག་མཐོང་
བར་འགྱུར། ལྷན་ཅིག་འབྱུང་བ་དག་ནི་དེ་མ་ཐག་ཏུ་འཇིག་པའི་ཕྱིར་དམིགས་བྱ་
དམིགས་བྱེད་མེད་དོ། ། ། །ན་
ངོ་བོ་མེད་པའི་ཕྱིར་ལྟོས་མེད་དུ་ལྷན་ཅིག་འབྱུང་བར་མི་འདོད་དོ་ཞེས་ཀྱང་འགྲེལ་
བ་ཡོད་དོ། །གཉིས་པ་ཐེག་པ་ཆེ་ཆུང་གཉིས་ཀའི་གཞུང་ན་སྟོང་པ་ཉིད་བསྟན་པ་ལ་
གཉིས། ཐར་བ་ཙམ་ཐོབ་པ་ལའང་མ་རིག་པའི་གཉེན་པོ་སྟོང་པ་ཉིད་རྟོགས་དགོས་
པ་དང་། ཐེག་པ་ཆེ་ཆུང་གི་ཁྱད་པར་རོ། །དང་པོ་ནི། དེ་ལྟར་སོགས༡། དེ་ལྟར་གོང་
དུ་སྲེད་པའི་ཡུལ་ཚོར་བ་རང་མཚན་པ་མེད་པར་བཤད་པ་ལ་སོགས་ཡང་དག་པ་ཇི་
ལྟ་བ་བཞིན་དུ། འགྲོ་བ་སྟེ་ཚོར་སོགས་འཇིག་ཚོགས་ཀྱི་ཕུང་པོ་ལྔ་ལ་བཏགས་པའི་
སེམས་ཅན་ནམ་གང་ཟག་འཇིག་ལྟ་ལྷན་སྐྱེས་འཁོར་བའི་རྩ་བ་དེ་རང་རྐྱ་ཐུབ་པ་
མེད་པ་ཙམ་གྱིས་མི་ཆོག་པས་རང་བཞིན་གྱིས་གྲུབ་པའི་དོན་མེད་པར་ཤེས་ཤིང་ཕུང་
པོ་རྣམས་ཀྱང་རྟག་པས་སྟོང་པར་ཤེས་ནས་གོམས་པས་ནི། རྒྱུ་བུད་ཤིང་མེད་པ་ཡི་
འབྲས་བུ་མེ་འབྱུང་བ་མེད་པ་བཞིན་དུ། སྲིད་པར་སྐྱེ་བའི་རྒྱུ་ངར་འཛིན་མ་རིག་པས་
བསྐྱེད་པའི་ལས་དང་བཅས་པ་སྔ་མ་འགགས་ནས་མེད་པ་དང༌། ཕྱི་མ་འཕེན་པའི་
རྒྱུ་གསར་དུ་བསགས་པའི་ལས་མེད་པ་དང་། གནས་སམ་རྟེན་ཕུང་པོ་མེད་པས་ལེན་
- 285 -

༼ལོ་དབུ་མ་རིན་ཆེན་ཕྲེང་བ་རྩ་འགྲེལ།
པ་མེད་པར་མྱ་ངན་ལས་འདས་པ་ཐོབ་པར་འགྱུར་བས་འབད་པར་གྱིས་ཤིག་ཅེས་
བྱེ་བྲག་ཕྱེས་ནས་གདམས་པའོ། །འདིར་ཚོར་བ་ཉིད་རྒྱས་པར་བཤད་པ་ནི་སྲེད་པའི་
རྒྱུ་ཡིན་ཞིང་སྲེད་པ་ནི་ཡང་སྲིད་འཕེན་པའི་རྒྱུའི་གཙོ་བོ་ཡིན་པའི་ཕྱིར་ཏེ། རྣམ་འགྲེལ་
ལས། མི་ཤེས་སྲིད་པའི་རྒྱུ་ཡིན་ཡང་། ། མ་བརྗོད་སྲེད་པ་ཉིད་བཤད་པ། །རྒྱུན་ནི་
འཕེན་པར་བྱེད་ཕྱིར་དང་། །དེ་མ་ཐག་ཕྱིར་ལས་ཀྱང་མིན། །ཞེས་གསུངས་པས།
ངའོ་སྙམ་དུ་ངར་འཛིན་པའི་འཇིག་ལྟ་ལྷན་སྐྱེས་ཀྱི་དམིགས་པ་ནི་གོང་དུ་བཤད་པ་
ལྟར་ཕུང་པོ་ལྔ་ལ་བརྟེན་ནས་བཏགས་པའི་ངའམ་བདག་གོ་ཞེས་བྱ་བ་དེ་ཡིན་ལ། །
དེ་མིང་ཙམ་ལས་མེད་པ་ལ་བདེན་པར་ཡོད་པའི་ཞེན་འཛིན་དེ་བདག་མེད་རྟོགས་
པའི་ཤེས་རབ་ཀྱིས་སུན་ཕྱུང་དགོས་ཏེ། རྣམ་འགྲེལ་ལས། འདི་ཡུལ་སུན་ཕྱུང་མེད་
པར་ནི། །དེ་སྤོང་བ་ནི་ནུས་མ་ཡིན། །ཞེས་པས་རབ་ཏུ་དཔྱད་གོམས་བྱས་པས་འཇིག་
ལྟའི་འཛིན་སྟངས་ཡུལ་དང་བཅས་འགོག་པ་སྟེ། འཇུག་པར། བདག་ནི་འདི་ཡི་ཡུལ་
དུ་རྟོགས་བྱས་ནས། །རྣལ་འབྱོར་བ་ཡིས་བདག་ནི་འགོག་པར་བྱེད། །ཅེས་གསུངས་
པས་བདག་འཛིན་མ་རིག་པ་སྤངས་པས་གཟུགས་སོགས་ལ་སྲེད་པའི་ལས་མི་སོགས་
པས་ཐར་བ་ཐོབ་པ་ཡིན་ནོ། །ཉན་རང་གི་ཐར་བ་འཐོབ་པའི་ལམ་གྱི་གཙོ་བོ་དེ་ཁོ་
ན་ཡིན་ལ། ཉན་ཐོས་སྡེ་བའི་འདོད་པའི་བདག་མེད་ནི་ཡང་དག་པའི་གོ་བ་གནད་
དུ་མ་སོང་བས། དེས་ནི་ཉོན་མོངས་པ་སྤོང་པའི་ཐབས་སུ་མི་འགྲོ་བར་དགོངས་ནས།
གཟུགས་ལ་དམིགས་ནས་འཇུག་ཕྱིར་འདོད་ཆགས་སོགས། ། སྐྱེ་འགྱུར་དེ་ཡི་ངོ་བོ་
རྟོག་མེད་ཕྱིར། །ཞེས་དཔལ་ལྡན་ཟླ་བས་སྐྱོན་བརྗོད་མཛད་པ་ཡིན་ནོ། །འཇིག་ལྟ་
ནི། འཇིག་པའི་ཚོགས་ཀྱི་ཕུང་པོ་ལ་བཏགས་པའི་བདག་ལ་ལྟ་བས་ནི་འཇིག་ལྟ་
ཞེས་བྱའོ། །འདི་ལ་ཁ་ཅིག་གིས་ཉན་རང་ལའང་ཆོས་རང་བཞིན་མེད་པ་ཕྲ་མོར་
རྟོགས་པའི་དོན་འདི་ཡིན་གསུངས། ཁ་ཅིག་གིས་འདི་ནི་འགྲོ་བ་བདག་མེད་པ་དང་
གཟུགས་སོགས་རྟག་པ་དང་རིལ་པོར་མ་གྲུབ་པ་དང་མ་རིག་པའི་རྐྱེན་གྱིས་ལས་
བསགས་པ་ལས་བྱུང་བར་རྟོགས་པས་ལས་ཉོན་སྤངས་ནས་གྲོལ་བ་ཡིན་ཞིང་། སྲིད་
286 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པའི་རྒྱུ་དང་བཅས་པ་སྤོང་བའི་ཐབས་ཙམ་ཉན་རང་ལ་ཡང་ཡོད་པའི་དོན་ཡིན་གྱི།
གང་ཟག་མེད་པར་རྟོགས་པ་དང་གཟུགས་སོགས་སྐད་ཅིག་མར་རྟོགས་པའང་སྟོང་
པ་ཉིད་དུ་གཏོགས་པས་འདིར་བཤད་པ་རྣམས་སྟོང་ཉིད་རགས་པ་ཙམ་རྟོགས་པ་ལ་
དགོངས་ཞེས་གསུངས་སོ། །གཉིས་པ་ནི། བྱང་ཆུབ་སེམས་དཔའ་སོགས༡། ཐེག་
པ་ཆེན་པོ་ནས་བཤད་པའི་རྟེན་འབྱུང་སྟོང་ཉིད་ཀྱི་དོན་སྟོང་གཞིའི་སྒོ་ནས་དབྱེ་བ་
བཅུ་དྲུག་དང་བཞིར་བསྡུས་པ་རྣམས་དང་། ས་དང་ཕ་རོལ་ཏུ་ཕྱིན་པ་སོགས་ཟབ་
ཅིང་རྒྱ་ཆེ་བའི་ལྟ་སྤྱོད་ཕུན་སུམ་ཚོགས་པའི་བྱང་ཆུབ་སེམས་དཔའ་ནི་ཡོན་ཏན་དེ་
ལྟར་མངའ་བས་ན། འབྲས་བུ་རྫོགས་པའི་བྱང་ཆུབ་ནི་ངེས་པར་ཐོབ་པར་འདོད་པ་
ཡིན་ནོ། །འོ་ན་འཁོར་བའི་རྒྱུ་ངར་འཛིན་གྱིས་བསྐྱེད་པའི་ལས་ཉོན་ཟད་པས་ཉན་
རང་ལྟར་འཁོར་བ་འདོར་བར་མི་འགྱུར་རམ་ཞེ་ན། རང་དོན་དུ་ལས་ཉོན་ཟད་པའི་
མྱང་འདས་ཟག་མེད་ཀྱི་བདེ་བ་ཐོབ་ཀྱང་དེ་ལ་མི་ལྟ་ཞིང་དུག་བཞིན་དུ་སྤངས་ནས།
འཁོར་བ་མི་སྤོང་སྟེ་བྱང་སེམས་བདག་ཉིད་ཆེན་པོ་དེ་ནི་ཤེས་རབ་ཀྱིས་གཟུང་འཛིན་
ལས་གྲོལ་ཡང༌་། ཐབས་མཁས་ཀྱི་ཁྱད་པར་དུ་མ་དང་མཆོག་ཏུ་བརྩེ་བའི་སྙིང་རྗེ་
ཆེན་པོ་འབའ་ཞིག་གི་དབང་གིས། སེམས་ཅན་ཐམས་ཅད་བྱང་ཆུབ་མ་ཐོབ་ཀྱི་བར་
དུ་སྲིད་པར་ཉིང་མཚམས་སྦྱོར་བ་ནི། ཉི་ཟླ་ངལ་དུབ་མེད་པར་མཁའ་ལ་རྒྱུ་བ་དང་།
པདྨ་འདམ་ལས་སྐྱེས་ཀྱང་འདམ་གྱིས་གོས་པ་མེད་པ་ལྟར་བཞུགས་པ་ཡིན་ནོ། །ཉེ་
བར་འཁོར་གྱིས་ཞུས་པར། གང་དག་རང་བཞིན་མེད་ཆོས་འདི་ཤེས་པ། །དཔའ་བོ་
དེ་དག་འཇིག་རྟེན་མྱ་ངན་འདའ། །འདོད་པའི་ཡོན་ཏན་སྤྱད་ཀྱང་ཆགས་མེད་ཅིང་། །
ཆགས་པ་རྣམས་སྤངས་སེམས་ཅན་འདུལ་བར་བྱེད། །ཅེས་དང་། རྒྱན་ལས་སྔར་
དྲངས་པའི་ལུང་། ཐབས་ཆེན་རྣམས་དང་ལྡན་པ་ལ། །ཉོན་མོངས་བྱང་ཆུབ་ཡན་ལག་
འགྱུར། །འཁོར་བ་ཞི་བའི་བདེ་བ་ལ། །དེ་ལྟར་རྒྱལ་སྲས་བསམ་མི་ཁྱབ། །ཅེས་
གསུངས། ཆོས་ཐམས་ཅད་སྐྱེ་བ་མེད་པ་ཁོང་དུ་ཆུད་པའི་ཡོན་ཏན་དེ་ཡིན་ནོ། །གཉིས་
པ་ཐེག་ཆེན་གྱི་སྡེ་སྣོད་སྤོང་བ་དགག་པ་ལ་གཉིས། རྒྱས་པར་བཤད་པ། དོན་བསྡུ་
- 287

དབུ་མ་རིན་ཆེན་ཕྲེང་བ་རྩ་འགྲེལ།
བའོ། །དང་པོ་ལ་བཞི། ཐེག་ཆེན་སྤོང་བ་མི་རིགས་པའི་རྒྱུ་མཚན་དང་། ཐེག་ཆེན་
བཀར་སྒྲུབ་པ་དང་། ཐེག་དམན་ནས་བཤད་པ་རྣམས་ཐེག་ཆེན་གྱི་ལམ་འབྲས་
རྫོགས་པ་མིན་པ་དང་། ཐེག་པ་གསུམ་བསྟན་པའི་དགོས་པའོ། །དང་པོ་ལ་གཉིས།
ཐེག་ཆེན་ལ་སྤྱོད་པའི་ཉེས་དམིགས། དེས་ན་སྡང་བར་མི་རིགས་པའོ། །དང་པོ་ལ་
གསུམ། ཐེག་ཆེན་ལ་སྨོད་ཚུལ་དང་། སྨོད་པའི་རྒྱུ་དང་། སྨོད་པའི་ཉེས་དམིགས་སོ། །
དང་པོ་ནི། དེ་བཞིན་གཤེགས་སོགས༡། ཐེག་ཆེན་སངས་རྒྱས་ཀྱི་བཀར་སྒྲུབ་པ་ལ་
གཞན་གྱིས་སྨད་པའི་ཚུལ་སྔོན་དུ་དགོད་དེ། དེ་བཞིན་གཤེགས་པས་ཐེག་ཆེན་གྱི་
སྡེ་སྣོད་ལས་བྱང་ཆུབ་སེམས་དཔའི་ཚོགས་གཉིས་རྒྱས་པར་བསྟན་པ་ན། ཐེག་པ་
ཆེན་པོའི་ལམ་འབྲས་རྫོགས་པ་དེ་ལ་ཀུན་ཏུ་རྨོངས་པ་གཏི་མུག་ཅན་ཉན་ཐོས་སྡེ་བ་
རྣམས་དོན་མི་ཤེས་པས། རབ་ཏུ་སྡང་བས་སྨོད་པར་བྱེད་པ་ནི་ཤིན་ཏུ་མི་རིགས་
པའི་ཕྱིར་རོ། །གཉིས་པ་ནི། ཡོན་ཏན་སོགས༢། སྨོད་པའི་རྒྱུ་རྨོངས་པ་ནི་འདི་དག་
ཡིན་ཏེ། བྱང་ཆུབ་སེམས་དཔའ་རང་གི་དོན་བཏང་ནས་གཞན་གྱི་དོན་འབའ་ཞིག་
ལྷུར་ལེན་པའི་ཡོན་ཏན་དང༌། རང་དོན་འབའ་ཞིག་ལྷུར་ལེན་ཅིང་གཞན་ལ་གནོད་
པའི་སྐྱོན་དག་མི་ཤེས་པའམ། ཡོན་ཏན་ལ་སྐྱོན་དུ་འདུ་ཤེས་འཁྲུལ་བ་ཡིན་པའམ།
ཡང་ན་གཞན་ལ་ཕན་འདོགས་པའི་ཡོན་ཏན་ལ་སྡང་བ་ཞིག་གིས། ཐེག་པ་ཆེན་པོ་
ལ་སྨོད་པར་བྱེད་པ་ཡིན་གྲང་སྟེ། རྒྱུ་དེ་གསུམ་ལས་གཞན་མེད་པའི་ཕྱིར་རོ། །དྲན་
ཉེ་ལས། སྐྱོན་དང་ཡོན་ཏན་ཡོངས་ཤེས་པ། །དེ་དག་མཁས་པའི་མཚན་ཉིད་ཡིན། །
སྐྱོན་ཡོན་ཡོངས་སུ་མི་ཤེས་པ། །དེ་དག་བླུན་པོའི་བྱེད་པ་ཡིན། །ཞེས་སོ། །ཐེག་
ཆེན་ལ་སྤྱོད་པ་དེ་ཡོན་ཏན་ལ་སྡང་བ་ཇི་ལྟར་ཡིན་ཞེ་ན། སྙིང་རྗེ་མེད་པས་གཞན་ལ་
གནོད་པར་བྱེད་པ་སྐྱོན་དང་ནི་སྙིང་རྗེ་ཆེན་པོའི་ཐབས་ཀྱིས་གཞན་ལ་ཕན་འདོགས་
པ་ནི་ཡོན་ཏན་དུ་ཤེས་ནས། ཐབས་ཤེས་ཁྱད་པར་ཅན་ཡོངས་སུ་འདུས་པའི་གཞུང་
ཐེག་པ་ཆེན་པོ་ལ་སྨོད་པར་བྱེད་པ་དེ་ཉིད་ཡོན་ཏན་ལ་སྡང་བ་ཞེས་རྗོད་རིགས་ཏེ།
ཐེག་ཆེན་གྱི་གཞུང་ལས་གཞན་གྱི་སྐྱོན་འགོག་པ་དང་ཡོན་ཏན་སྒྲུབ་པའི་ཐབས་ཤེས་
- 288

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཡོངས་རྫོགས་བསྟན་ལ། ཐེག་དམན་གྱི་གཞུང་དུ་ཆ་ཙམ་ལས་མ་བསྟན་པའི་ཕྱིར།
རང་ཉིད་རིགས་དང་དབང་པོ་དམན་པས་ཐབས་ཤེས་ཁྱད་པར་ཅན་དང་བྲལ་ཏེ་ཉན་
ཐོས་སུ་གྱུར་ཅིང་ཐེག་ཆེན་གྱི་སྣོད་དུ་མ་གྱུར་པས། གཞན་ཐེག་ཆེན་ཆོས་ཀྱི་སྣོད་ལྡན་
སྐལ་བ་བཟང་པོའི་བྱང་ཆུབ་སེམས་དཔའི་དོན་གཉིས་སྒྲུབ་པའི་ཡོན་ཏན་གྱི་གནས་
རྒྱལ་བའི་བཀའ་དང་བཅས་པ་སྤྱོད་པ་ཡིན་ནོ། །མདོ་ལས། རབ་འབྱོར་གཞན་ཡང་
གང་དག་མཚམས་ལ་གནས་པར་འགྱུར་བ། མི་སློབ་པའི་ཆོས་ལ་ཞུགས་པ། སེམས་
ཅན་ལ་བཏང་སྙོམས་པ། སྲིད་པ་ལ་མེ་འབར་བ་ལྟར་ལྟ་བ། དེ་ལ་ཡིད་ཡོངས་སུ་
སྐྱོ་བ། ཁམས་གསུམ་གྱི་བྱེ་བྲག་ལ་སྐད་ཅིག་ཙམ་ཡང་སྲིད་པ་མངོན་པར་སྒྲུབ་པ་
ལ་མི་དགའ་བ་དེ་ནི་སངས་རྒྱས་ཀྱི་ཆོས་ཀྱི་སྣོད་དུ་མ་གྱུར་པའོ། །རབ་འབྱོར་གང་
ཕྱི་མའི་མཐའ་བསྐལ་པ་བྱེ་བར་གོ་ཆ་བགོ་བ། སྲིད་པ་གསུམ་གྱིས་མི་འཇིགས་པ་
མི་དངང་བ། ཁམས་གསུམ་གྱི་སྤྱོད་ཡུལ་བ། དྲི་མ་དང་བྲལ་བ། འཁོར་བ་ལ་སྐྱེད་
མོས་ཚལ་དང་། གཞལ་མེད་ཁང་དུ་འདུ་ཤེས་པ། སྲིད་པ་འདོད་ཅིང་སྲིད་པ་ལ་
ཆགས་པ་དང་བྲལ་བ་ནི་སངས་རྒྱས་ཀྱི་ཆོས་ཀྱི་སྣོད་དུ་གྱུར་པའོ། །ཐུན་མོང་གི་
གཞུང་ལ་འཆེལ་ནས་ཐུན་མོང་མ་ཡིན་པའི་ཟབ་ཆོས་ཀྱི་སྐལ་བ་མེད་ནས་རང་མ་
མོས་པའི་རྒྱུ་མཚན་ཙམ་གྱིས་ཁ་ཟེར་བྱེད་པ་སོགས་ཀྱང་འདིའི་ཕྱོགས་སུ་གླན་པར་
བྱའོ། ། གསུམ་པ་ནི། རང་གི་སོགས༢། བྱང་ཆུབ་སེམས་དཔའ་རང་གི་དོན་ལ་མི་
ལྟ་བའི་ཕྱིར་གཞན་གྱི་དོན་ལ་རོ་གཅིག་ཏུ་དགའ་བ་གང་ཡིན་པའི་བྱང་ཆུབ་སེམས་
དཔའི་ཉམས་སུ་བླང་བྱའི་ཡོན་ཏན་ཡོངས་སུ་རྫོགས་པའི་འབྱུང་གནས་རྒྱ་མཚོ་ལྟ་
བུ་ནི་ཐེག་པ་ཆེན་པོ་ཡིན་ཏེ། རྒྱན་ལས། དམིགས་པ་ཆེ་བ་ཉིད་དང་ནི། །དེ་བཞིན་
སྒྲུབ་པ་གཉིས་དག་དང༌། །ཡེ་ཤེས་བརྩོན་འགྲུས་རྩོམ་པ་དང་། །ཐབས་ལ་མཁས་
པར་གྱུར་པ་དང༌། ། ཡང་དག་གྲུབ་པ་ཆེན་པོ་དང༌། ། སངས་རྒྱས་ཕྲིན་ལས་ཆེན་པོ་
སྟེ། །ཆེན་པོ་བདུན་དང་ལྡན་པའི་ཕྱིར། ། ཐེག་ཆེན་ཞེས་ནི་ངེས་པར་བརྗོད། །ཅེས་
གསུངས་པའི་ཕྱིར། དེ་ལ་སྔ་མ་ལྔ་རྒྱུ་ལམ་དང་ཕྱི་མ་གཉིས་འབྲས་བུའོ། །དེ་ལ་
• 289 -

དབུ་མ་རིན་ཆེན་ཕྲེང་བ་རྩ་འགྲེལ། ད་
སྡང་བ་དེས་སྡང་བ་པོ་རང་ཉིད་མནར་མེད་དུ་ཡུན་རིང་པོར་བསྲེག་པར་འགྱུར་ཏེ་་༌་
སྡིག་པའི་ལས་དོ་ཟླ་མེད་པ་བསགས་པའི་ཕྱིར་རོ། །མ་ཟད་ཟབ་མོ་སྟོང་པ་ཉིད་ལ་
དད་པ་ཅན་གྱིས་ནི་བཟུང་ཉེས་པས་རྒྱུ་འབྲས་མེད་པའི་དོན་དུ་གོ་བ་ལ་སོགས་པ་
དང༌། ཅིག་ཤོས་ལོག་ལྟ་ཅན་ནི་སྟོང་པ་ཉིད་ལ་སྡང་ཞིང་ཁྲོས་པ་ཡིས་སྟོང་ཉིད་སྤོང་
བར་བྱེད་པ་གཉིས་ལས། རྒྱུ་འབྲས་ཁྱད་དུ་བསད་པའི་སྟོང་ཉིད་ལ་དད་པ་ཅན་ཡང་
ཆད་ལྟའི་དབང་གིས་ངན་འགྲོར་བསྲེག་པར་མདོ་ལས་བཤད་ན། ཤེས་རབ་དང་
སྙིང་རྗེ་མེད་པས་སྙིང་ནས་སྡང་བས་ཟབ་མོ་སྟོང་པ་ཉིད་ཤེས་རབ་ཀྱི་ཕ་རོལ་ཏུ་ཕྱིན་
པའི་དོན་ལ་ཕྱིར་ཕྱོགས་པ་དེ་བསྲེག་པ་སྨོས་ཅི་དགོས། ངེས་པར་བསྲེག་པས་མོས་
པ་མེད་དུ་ཟིན་ཀྱང་ཟབ་མོའི་དོན་ལ་སྐུར་བ་འདེབས་པར་མི་བྱའོ། །ལུང་སྔར་དྲངས་
སོ། །རྒྱལ་པོ་ཚངས་པའི་བྱིན་གྱིས་ཞུས་པ་ལས། ལེགས་པར་གསུངས་པའི་ཆོས་ནི་
སྟོན་པ་ན། །སྡིག་པའི་སྤྱོད་ཡུལ་ཅན་དེས་མི་འཐད་འཛིན། །དད་མེད་ཆོས་ལ་ཐེ་
ཚོམ་བསྐྱེད་ནས་ནི། །བསྐལ་པ་བྱེ་བ་མང་པོར་སྨྱོན་པར་འགྱུར། །ཞེས་སོ། །དཀོན་
མཆོག་ཏཱ་ལ་ལས། མ་འོངས་པའི་རབ་ཏུ་བྱུང་བ་དག་ཆོས་ཟབ་མོ་སྤངས་པས་མནར་
མེད་དུ་ལྷུང་ནས་བསྐལ་བ་དུ་མར་སྡུག་བསྔལ་ཚད་མེད་པ་མྱོང་ཞིང་། གལ་ཏེ་མིར་
སྐྱེས་ཀྱང་དམུས་ལོང་གི་སྐྱེ་བ་དུ་མ་ལེན་ཞིང༌། ལན་འགར་ལྕེ་མེད་པ་དང་གདོང་
ཕྱིན་ཅི་ལོག་ལ་ཕྱོགས་པ་དང་། ལྟག་པ་རྒུར་བ་དང་མཇིང་པ་ནུབ་པ་དང་ང་རོ་ཁྱི་
སྐད་ལྟར་དང་། རྟག་ཏུ་བཀྲེས་སྐོམ་གྱིས་ཉེན་པ་དང་ལུས་སྔོ་ལ་སྐམ་པ་དང་ཁ་
བསྣབས་པ་དང༌། ཀུན་གྱིས་ཡིད་དུ་མི་འོང་བར་སྐྱེ་བ་ལ་སོགས་པ་མཐའ་ཡས་པས་
འདྲིར་མི་ནུས་སོ། །
གཉིས་པ་སྡང་མི་རིགས་པ་ལ་ལྔ། སྡུག་བསྔལ་ཆུང་ངུས་ཀྱང་ཆེན་པོ་བསལ་རིགས་
པ་དང༌། ཐེག་ཆེན་གྱི་སྤྱོད་པ་ལ་འཕྲལ་དུ་སྡུག་བསྔལ་ཅུང་ཟད་ཡོད་ཀྱང་གཏན་གྱི་
སྡུག་བསྔལ་སེལ་བྱེད་དེ་ལ་སྡང་མི་རིགས་པ་དང༌། བདེ་བ་ཆེན་པོའི་དོན་དུ་འབད་
རིགས་ཀྱི་ཆུང་ངུ་ལ་ཆགས་པར་མི་རིགས་པ་དང༌། ཐེག་པ་ཆེན་པོ་ལ་དགའ་བར་
- 290

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
རིགས་པ་དང་། དོན་བསྡུ་བའོ། །དང་པོ་ནི། དུག་གིས་སོགས༡། ཁོ་ན་རེ། ཐེག་པ་
ཆེན་པོ་ལ་སྡང་བར་རིགས་ཏེ། མགོ་གཏོང་བ་ལ་སོགས་པའི་དཀའ་སྤྱད་ཆེན་པོ་མི་
བཟོད་པ་དང་ཟབ་མོ་རྟོགས་པར་དཀའ་བའི་ཕྱིར་ཞེ་ན་མི་རིགས་ཏེ། དཔེར་ན་འཕྲལ་
དུ་ན་ཚ་སྐྱེད་པའི་དུག་གིས་འཆི་བའི་སྡུག་བསྔལ་སྐྱེད་པའི་དུག་ནི་བསལ་བར་བྱ་
བ་ལ། ཇི་ལྟར་སྙིང་རྗེས་སྨན་དཔྱད་ལས་བཤད་པ་བཞིན་དུ། ཚེ་འདིའི་སྡུག་བསྔལ་
ཆུང་ངུ་ཉིད་ཀྱིས་ཀྱང་མ་འོངས་པའི་མི་ཕན་པ་སྡུག་བསྔལ་ཆེན་པོ་བསལ་བར་བྱ་བ་
ཅི་ཞིག་འགལ་ཏེ་མི་འགལ་བར་རིགས་པ་ཁོ་ན་ཡིན་པས་དགའ་བར་བྱ་དགོས་སོ། །
གཉིས་པ་ནི། ཆོས་རྣམས་སོགས༢། སྡུག་བསྔལ་གྱི་རྒྱུ་ཡིན་ཡང་མཁས་པས་དེ་ལ་
སྡང་མི་རིགས་ཏེ་སྡུག་བསྔལ་ཅུང་ཟད་རེས་ཀྱང་གཞན་ལ་ཕན་པ་རྒྱ་ཆེན་པོ་སྒྲུབ་པའི་
ཕྱིར་ཏེ། ཡིད་དགེ་བས་ཀུན་ནས་བསླངས་པའི་ལུས་ངག་གི་ལས་ཀྱང་དགེ་བར་
འགྱུར་ཞིང་། ཆོས་རྣམས་ཀུན་གྱི་སྔོན་དུ་ཡིད་འགྲོ་ཞིང་ཐེག་པ་ཆེན་པོའི་མདོ་ལས་
ཡིད་ནི་གཙོ་བོ་ཞེས་གྲགས་པ་སྟེ། དཀོན་མཆོག་སྤྲིན་ལས། འཇིག་རྟེན་སེམས་ཀྱིས་
བྲིས་པ་སྟེ། །སེམས་ནི་སེམས་ཀྱིས་མི་མཐོང་ངོ་། །དགེ་བའམ་འོན་ཏེ་མི་དགེ་བ། །
ལས་ནི་སེམས་ཀྱིས་བསགས་པ་ཡིན། །ཞེས་དང་། ཆོས་རྣམས་ཡིད་ཀྱིས་འདྲེན་
བྱེད་ཅིང་། །ཡིད་གཙོ་ཡིད་ཀྱི་འགྲོས་ཅན་ཡིན། །ཞེས་གསུངས་པས་བྱང་ཆུབ་སེམས་
དཔའི་དཀའ་སྤྱད་ཀྱི་སྡུག་བསྔལ་གྱིས་ཀྱང་གཞན་ལ་ཕན་པར་འདོད་པའི་ཡིད་ཅན་
ཉིད་ཀྱི་ཕྱིར། ཕན་པའི་བསམ་པས་ཕན་པར་བྱེད་པ་ལ་འཇིག་རྟེན་གྱི་གནོད་པ་མེད་
པས་ཕན་པར་བྱེད་པ་དེས་ཅིས་མི་ཕན་ཏེ་ཕན་པར་འགྱུར་ཏེ། འཇིག་རྟེན་ན་བསམ་
པ་བཟང་པོས་བྱ་བ་འགའ་ཞིག་གིས་གཞན་ལ་མ་ཕན་ཡང་ཕན་པ་ཙམ་དུ་བརྩི་ན་
ཕན་ན་སྨོས་ཅི་དགོས། སྦྱོར་བས་དངོས་སུ་མ་གྲུབ་ཀྱང་བསམ་པ་བཟང་པོ་གཅིག་
པུ་ཡོད་ན་གཞན་དོན་ལ་དངོས་སུ་ཞུགས་པ་དང་འདྲ་བར་བཤད་དེ། སེམས་འགྲེལ་
ལས། གཞན་དོན་ལས་ལ་མཐུ་མེད་ཀྱང་། །དེ་ཡི་བསམ་པ་རྟག་ཏུ་བྱ། །གང་ལ་
བསམ་པ་དེ་ཡོད་པ། །དེ་ནི་དེ་ལ་དོན་གྱིས་ཞུགས། ། ཞེས་སོ། །དཀོན་སྤྲིན་ལས།
-291

| དབུ་མ་རིན་ཆེན་ཕྲེང་བ་རྩ་འགྲེལ།
སེམས་ནི་ཆོས་ཐམས་ཅད་ཀྱི་སྔོན་དུ་འགྲོ་བ་སྟེ། སེམས་ཡོངས་སུ་ཤེས་ན་ཆོས་ཐམས་
ཅད་ཡོངས་སུ་ཤེས་པར་འགྱུར་རོ། ། ༡
སེམས་ཉིད་དབང་དུ་གྱུར་ན་ཆོས་ཐམས་ཅད་དབང་དུ་འགྱུར་རོ། །ཞེས་དང་། སྡོང་
བཀོད་དུ། བྱང་ཆུབ་སེམས་དཔའི་སྤྱོད་པ་ཐམས་ཅད་རང་གི་སེམས་ལ་བརྟེན་ཏེ་
ཞེས་དང་། སེམས་ཅན་ཐམས་ཅད་སྨིན་པར་བྱ་བ་དང་གདུལ་བ་ནི་རང་གི་སེམས་
ལ་བརྟེན་ཏོ། །རིགས་ཀྱི་བུ་དེ་ལ་བདག་འདི་སྙམ་དུ་སེམས་ཏེ་དགེ་བའི་རྩ་བ་རྣམས་
ཀྱིས་རང་གི་སེམས་ཉིད་ཉེ་བར་བརྟན་པར་བྱའོ། །ཆོས་ཀྱི་སྤྲིན་རྣམས་ཀྱིས་རང་གི་
སེམས་ཡོངས་སུ་བརླན་པར་བྱའོ། །སྒྲིབ་པར་གྱུར་བའི་ཆོས་ཅན་རྣམས་ལས་རང་
གི་སེམས་ཡོངས་སུ་སྦྱངས་བར་བྱའོ། །བརྩོན་འགྲུས་ཀྱིས་རང་གི་སེམས་ཉིད་བརྟན་
པར་བྱའོ་གསུངས་པས། རང་རྒྱུད་སྨིན་པའི་བྱང་ཆུབ་སེམས་དཔའི་གཞན་རྒྱུད་འདུལ་
བ་ལ་ཚེགས་མེད་ཅིང་བྱང་ཆུབ་ཀྱི་སེམས་སྦྱངས་པས་བྱ་བ་ཐམས་ཅད་གཞན་དོན་
དུ་མི་འགྱུར་བ་ཅུང་ཟད་ཀྱང་མེད་དོ། །ཇི་སྐད་དུ། ཡང་དག་ཐབས་ལ་མཁས་པ་ལ། །
དོན་དུ་མི་འགྱུར་གང་ཡང་མེད། །སྦྱོར་བ་ལེགས་པར་ཤེས་པ་ལ། །སྨན་དུ་མི་འགྱུར་
གང་ཡང་མེད། །ཅེས་པ་བཞིན་ནོ། ། ཁོ་
བྱང་ཆུབ་སེམས་དཔའ་གཞན་ལ་ཕན་ན་མནར་མེད་དུའང་དགའ་བཞིན་འཇུག་པར་
བཟོད་པ་ཡིན་ན། ཆོས་ཕྱིར་དཀའ་སྤྱད་ཀྱི་སྡུག་བསྔལ་ཆུང་ངུར་བཟོད་པ་ལྟ་ཅི་
སྨོས། དཔེར་ན་དཔྱད་བྱེད་པས་གཏར་བ་དང་བསྲེག་པ་ལ་སོགས་པ་ད་ལྟ་འཕྲལ་
ལ་མི་བདེ་བའང་ཕྱི་རྗེས་སུ་ནད་ཆེན་པོ་ཞི་བས་ཕན་པར་འགྱུར་བ་དེ་ཡང་བྱ་རིགས་
ཤིང་བྱ་བ་ཡིན་ན། བདག་དང་གཞན་དག་ལ་འཕྲལ་ཕུགས་ཀྱི་བདེ་བ་དང་ཕན་པ་
རྒྱ་ཆེན་པོའི་རྒྱུར་གྱུར་པའི་ད་ལྟའི་ཆོས་སྒྲུབ་པའི་སྡུག་བསྔལ་ཅུང་ཟད་ཉམས་སུ་ལེན་
པར་རིགས་པ་ལྟ་ཞིག་ཅི་སྨོས་ཏེ་སྨོས་མ་དགོས་སོ། །བདེ་བ་ནི་ཕྱི་རྗེས་སུ་མ་ཟད་
འཕྲལ་དུ་ཕན་པར་སྣང་སྟེ་བྲམ་ཟེའི་བུ་སྐར་མཁན་ལ་བྱང་ཆུབ་སེམས་དཔས་རེག་
པའི་མཐུས་བདེ་བ་དང་ཕན་པར་གྱུར་པ་བཤད་དོ་ཞེས་རྒྱ་འགྲེལ་དུ་འབྱུང་། གཞན་
• 292

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གྱི་སྡུག་བསྔལ་ཆེན་པོ་ཞི་བའི་ཆེད་དུ་དགྲའི་ལོག་སྒྲུབ་དང་བྱ་དཀའ་བའི་ལས་ཀྱིས་
གདུང་བ་སོགས་རང་གི་སྡུག་བསྔལ་དང་དུ་ལེན་ཅིང་བཟོད་པའི་སྙིང་སྟོབས་སྐྱེད་པ་
ལ་སོགས་པའི། ཆོས་འདི་དུས་གསུམ་གྱི་སངས་རྒྱས་རྣམས་ཀྱི་གནའ་བོ་ཡི་དུས་ཀྱི་
ཆོས་ལུགས་བཟང་པོ་ལམ་ཡོངས་སུ་དག་པ་ཡིན་གྱི། རང་གཞན་ལ་ཕན་པ་ལས་
གནོད་པའི་ལམ་མི་བཟད་པ་མེ་ལྔ་བསྟེན་པ་ལྟ་བུ་ནི་མ་ཡིན་ནོ། །ཞེས་ཁུངས་སྨོས་
པས་ཡིད་ཆེས་སྐྱེད་པར་བྱེད་དོ། །སྔོན་དྲང་སྲོང་བཟོད་སྨྲ་ལ་སོགས་པའི་རྣམ་ཐར་
ལྟར་རོ། །གསུམ་པ་ནི། གལ་ཏེ་སོགས༣། གལ་ཏེ་འཕྲལ་གྱི་བདེ་བ་ཆུང་ངུ་འཕྲལ་
དུ་འཛད་ཅིང་དོན་ཆེན་པོའི་རྒྱུར་མི་འགྱུར་བ་དེ་ཉིད་ལྷུར་ལེན་པ་སྤང་ཞིང་ཡོངས་་་་
སུ་བཏང་བས། ཕྱི་ནས་བདེ་བ་རྒྱ་ཆེན་པོ་འབྱུང་བ་མཐོང་བར་འགྱུར་བ་ཡིན་ན། །
བྱང་ཆུབ་སེམས་དཔའ་བརྟན་པས་མ་འོངས་པའི་བདེ་བ་མནོག་ཆེན་པོ་རང་གཞན་
ལ་ཕན་པ་མཐའ་ཡས་པ་འབྱུང་བ་ཡོངས་སུ་གཟིགས་པར་མཛད་ལ། དེའི་ཆེད་དུ་
གནས་སྐབས་ཀྱི་བདེ་བ་ཁེ་ཆུང་ངུ་ཙམ་པོ་དེ་བཏང་ནས་ཐེག་ཆེན་ལམ་གྱི་དཀའ་སྤྱད་
དང་སྡུག་བསྔལ་དང་ལེན་སོགས་བསྒྲུབ་པར་མཛོད་ཅིག་དང་ཐབས་ལ་མཁས་པའི་
ལམ་ཁྱད་པར་ཅན་ཡིན་ཏེ། འཇིག་རྟེན་ནའང་ཕྱི་རྗེས་སུ་ལྟ་བ་དག་རེ་ཞིག་དཀའ་
ཚེགས་ཀྱི་སྡུག་བསྔལ་དང་དུ་བླངས་ནས་བྱ་བ་ལ་འབད་པས་དོན་ཆེན་པོ་འབྱུང་བ་
བཞིན་ནོ། །བྱང་ཆུབ་སེམས་དཔའི་ཆོས་སྒྲུབ་པའི་དཀའ་སྤྱད་ཀྱི་སྡུག་བསྔལ་ནི་བདེ་
བའི་རྒྱུ་ཁོ་ན་ཡིན་ལ། རྨོངས་པ་སྙིང་སྲན་ཆུང་བ་རྣམས་ནི་ཆོས་སྒྲུབ་པའི་དཀའ་སྤྱད་
བཀྲེས་སྐོམ་སོགས་མི་བཟོད་ཅིང་འཕྲལ་གྱི་བདེ་བ་ཆུང་ངུ་སྒྲུབ་པ་ནི་སྡུག་བསྔལ་
ཆེན་པོའི་རྒྱུར་འགྱུར་བ་ཡོད་དེ། གླང་པོ་ཆེ་ཤི་བའི་གོད་ཀྱི་ནང་དུ་བྱ་རོག་ཞིག་ཞུགས་
ནས་ཟ་བ་ན་གློ་བུར་དུ་ཆར་ཆེན་པོ་བབས་པས་གླང་པོའི་རོ་མཚོར་དེད་ནས་བྱ་རོག་
དེ་ཉིད་དུ་ཤི་བ་བཞིན་ནོ། །
གལ་ཏེ་བཟོད་སྲན་ཆུང་ངུ་དག་བདེ་བ་ཆེན་པོའི་དོན་དུ་བདེ་བ་ཆུང་ངུ་བཏང་བའི་་་་
སྡུག་བསྔལ་ཙམ་དེ་ཡང་མི་བཟོད་ན། དེས་ན་འདི་ཡང་མི་བཟོད་པར་སྤང་དགོས་
• 293 -

དབུ་མ་རིན་ཆེན་ཕྲེང་བ་རྩ་འགྲེལ། ཨེ་མ་
ཏེ་ནད་ཆེན་པོ་ཞི་བའི་དོན་དུ་སྨན་པ་དག་གིས་ནི་ཡིད་དུ་མི་འོང་བ་ཆུང་ངུ་ལ་མི་བསམ་
པར་སྙིང་རྗེས་དྲི་རོ་མི་ཞིམ་པའི་སྨན་ནི་ཁ་བ་དང་ཚ་ཞིང་བསྐ་བ་ལ་སོགས་པ་སྦྱིན་
པར་བྱེད་པས། ནད་ཆེན་པོ་མཐར་གཏུགས་པར་འགྱུར་བའི་ཐབས་ཞུ་རྗེས་བདེ་བའི་
སྨན་དེ་ཡང་ནི་མི་བཟོད་པར་གཏོང་དགོས་ཀྱང་དེ་ནི་གཏང་བར་བྱ་བ་མ་ཡིན་ཏེ་དེས་
ན་ནད་ཆེན་པོ་སེལ་བའི་ཕྱིར་རོ། །རྒྱན་ལས། ཇི་ལྟར་མནན་ན་རབ་དཀུ་ལ། །མྱང་
ན་ཞིམ་པའི་སྨན་བཞིན་དུ། །ཆོས་ཀྱང་དེ་བཞིན་གཉིས་སུ་གནས། །ཞེས་སོ། །འདིར་
ལམ་ཟབ་མོའི་གནད་དང་ཐབས་ལ་རྨོངས་པ་སྙིང་སྟོབས་ཆུང་བ་དག་དོན་མེད་དུ་་་
བསྙོན་པར་ཟད་དེ། ཐེག་པ་ཆེན་པོ་ལ་ཞུགས་པ་རྣམས་དང་པོ་ནས་མགོ་གཏོང་བ་
ལ་སོགས་པའི་བྱ་དཀའ་བ་ལ་སྦྱོར་བ་མ་ཡིན་ཏེ། ལས་དང་པོ་བ་ནས་མཆོག་ཏུ་
གོམས་པའི་བར་ལ་ལམ་གྱི་རིམ་པའང་ཆུང་ངུ་དང་སླ་བ་ནས་རིམ་པར་དཀྲི་བར་་་་
མཛད་དེ། དཔེར་ན་སྦྱིན་པ་ལྟ་བུ་ལའང་ཐོག་མར་སྔོ་ཚོད་ཙམ་དང་ཟན་ཆང་རེ་སྦྱིན་
པ་དང་། ཟས་ནལ་ཚེ་གང་ཙམ་ལའང་མང་པོར་བསམས་ཤིང་ཡུལ་དུ་མ་ལ་གཏོང་
བའི་བློ་སྦྱོང་བར་བཤད་པ་བཞིན་ནོ། །ཤིན་ཏུ་གོམས་པ་རྣམས་ནི་གཞན་གྱིས་སྡུག་
བསྔལ་དུ་མཐོང་བ་ཡང་བདེ་བར་འགྱུར་བའི་ཚུལ་གོང་དུའང་བཤད་དོ། །དེས་ན་ཁྱི་
མ་བདག་དྲག་ཤུལ་ཅན་གྱིས་ཞུས་པར། ཤིང་བལ་གྱི་འདའ་བ་ལྟ་བུའི་སེམས་དང་།
བྲལ་བར་བྱའོ། །
ཞེས་གསུངས་པ་ལྟར་སེམས་རྩ་སྡར་བ་མི་བྱ་བར་བློ་བརྟན་པར་བྱས་ནས་ཆོས་ཀྱི་
དཀའ་སྤྱད་ལྟ་བུ་ལ་ངས་འདི་འདྲ་མི་བཟོད་སྙམ་དུ་རང་ཁྱད་དུ་མི་གསོད་པར། སྡུག་
བསྔལ་ཁྱད་དུ་བསད་དེ་ལམ་དུ་ཁྱེར་ནས་གོམས་ན་སྡུག་བསྔལ་ཆེན་པོ་ཡང་ལམ་
གྱི་གྲོགས་སུ་འགྲོ་བས་དགའ་བའི་རྒྱུར་འགྱུར་ལ། གཞན་དུ་ན། ལམ་ལ་ཐེ་ཚོམ་དེ་
སྙེད་ཅིག །ཐར་ལམ་བསྒྲོད་ལ་གེགས་བྱེད་ཡིན། །ཞེས་པ་ལྟར་འཇིགས་པ་དང་བཟོད་
སྲན་ཆུང་བའང་འདྲ་བས་ལམ་སྒྲུབ་པའི་གེགས་སུ་འགྱུར་ཏེ། འཇིག་རྟེན་ན་བློ་ཞུམ་
པ་རྣམས་བྱ་བ་ལ་འབད་རྩོལ་མ་ནུས་པས་དོན་ཆེན་པོ་འགྲུབ་པ་ལས་ཉམས་ནས་
- 294 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཕོངས་པར་གྱུར་པ་བཞིན་ནོ། །གཞན་ཡང་སེམས་ཅན་དམན་པའི་ངོར་འགལ་རྐྱེན་
གནོད་པར་མཐོང་བ་གང་ཡིན་པ་དེ་ཉིད་བྱང་ཆུབ་སེམས་དཔའི་སྤྱོད་པ་ལ་བརྩོན་
པའི་ཚེ་ལ་ལར་ཐབས་ལ་མཁས་ཤིང་བཟོད་པར་གོམས་པས་དགེ་བའི་མཐུན་རྐྱེན་
དུ་འགྱུར་བའི་ཕན་པ་ཁོ་ནར་མཐོང་བས་ན། སྡུག་བསྔལ་ཅུང་ཟད་ལ་འཇིགས་ནས་
བདེ་བ་ཆེན་པོ་ཉམས་པར་མི་བྱའོ། །གང་གི་ཕྱིར་བྱང་ཆུབ་སེམས་དཔའ་མཆོག་ཏུ་
གོམས་པའི་མགོ་གཏོང་བ་སོགས་བྱ་དཀའ་བའི་སྤྱོད་པ་འདི་གོམས་པ་མེད་པའི་བྱང་
སེམས་ཀྱིས་ཀྱང་མི་བཟོད་ཅིང་ཉམ་ང་བ་ཡིན་ན་ཉན་ཐོས་ལྟ་བུས་ལྟ་ཅི་སྨོས། དཔེར་
ན་གཡུལ་དུ་ཞུགས་པའི་ཚེ་སེམས་སྡར་བ་ཁ་ཅིག་གཞན་རྨས་པའི་ཁྲག་མཐོང་བ་ཡང་
མི་བཟོད་པས་བརྒྱལ་བར་འགྱུར་ལ། དཔའ་བོ་ལ་ལས་རང་བསྣད་པའི་ཁྲག་མཐོང་
བ་ན་བཟོད་སྲན་ལྷག་པར་སྐྱེས་ནས་གཡུལ་ལས་རྒྱལ་བར་འགྱུར་བ་སྟེ་སྤྱོད་འཇུག་
ལས་གསུངས་པ་བཞིན་ནོ། །འོ་ན་འཁོར་བ་ནི་སྡུག་བསྔལ་གྱི་རང་བཞིན་ཡིན་པས་
ཐམས་ཅད་དུ་ཡང་སྤང་བར་བྱའོ་ཞེས་གསུངས་པའི་ལུང་དང་འགལ་ལོ་ཞེ་ན། སྤྱིར་
བཏང་ལ་དེ་ལྟར་ཡིན་མོད་ཀྱང་དམིགས་ཀྱིས་བསལ་ན་བྱང་ཆུབ་སེམས་དཔའ་འཁོར་
བར་གནས་ནས་དཀའ་སྤྱད་སོགས་ཀྱི་སྡུག་བསྔལ་ལྟར་སྣང་གི་ཚུལ་ཅུང་ཟད་ཡོད་
ཀྱང་རང་གཞན་ཀུན་བདེ་བའི་རྒྱུ་འབའ་ཞིག་ལས་གནོད་པ་དང་སྡུག་བསྔལ་ཅུང་ཟད་
ཀྱང་མེད་དོ། །དཔེར་ན་དུག་འདི་ནི་གནོད་པ་ཡིན་ནོ་ཞེས་སྤྱིར་བཏང་ནས་སྦྱོར་བ་
ལེགས་པར་བྱས་པའི་དུག་ནི་བཅུད་ལེན་ཆེན་པོ་ཡིན་ནོ་ཞེས་དམིགས་བསལ་བྱེ་བྲག་
ཕྱེས་ནས་བཤད་པ་བཞིན་ནོ། །དེ་ལྟ་བས་ན་སྤྱིར་བཏང་བ་དང་དམིགས་ཀྱིས་བསལ་
ནས་གནང་བཀག་གི་ཁྱད་པར་ཤེས་པར་བྱ་བ་ནི་མདོ་དང་བསྟན་བཅོས་ཀུན་ལ་རབ་
ཏུ་བསྔགས་པ་ཡིན་པས་སྤྱིར་བཏང་དང་དམིགས་བསལ་གྱི་དོན་ལ་མཁས་པར་བྱའོ། །
དེ་ནི་ཐ་སྙད་དེ་དོན་དམ་པར་འཁོར་བའི་སྡུག་བསྔལ་ཉིད་ཡང་དག་པར་གྲུབ་ན་སྤོང་
དུ་མི་རུང་བས་སུ་ཡང་འཁོར་བ་ལས་གྲོལ་བར་མི་འགྱུར་རོ། ། ཡང་ན་གཅིག་ལ་སྡུག་
བསྔལ་དུ་སྣང་བ་དེ་དོན་ལ་བདེན་པར་གྲུབ་ན་ཐམས་ཅད་ལའང་གྲུབ་དགོས་པས་
• 295 -

དབུ་མ་རིན་ཆེན་ཕྲེང་བ་རྩ་འགྲེལ།
དེ་བསལ་བའི་དོན་དུ་བྱང་ཆུབ་སེམས་དཔའ་འཁོར་བར་གནས་པར་མི་འགྱུར་ཡང་།
སྡུག་བསྔལ་རང་བཞིན་མེད་པར་ཤེས་ཤིང་སེམས་ཅན་གྱི་འཁྲུལ་ངོར་སྣང་བའི་སྡུག་
བསྔལ་དེ་ཉིད་ཐབས་ལ་མཁས་པས་ཐ་སྙད་དུ་བསལ་ནུས་པའི་ཕྱིར་བྱང་ཆུབ་སེམས་
དཔའ་འཁོར་བར་བཞུགས་པ་ཡིན་ནོ། །
བཞི་བ་ནི། །ཐེག་པ་སོགས༡། བྱང་ཆུབ་སེམས་དཔའི་སྙིང་རྗེ་ཆེན་པོས་ཟིན་པའི་
སྤྱོད་པ་རྒྱ་མཚོ་ལྟ་བུ་དང་ཐབས་དང་ཤེས་རབ་དྲི་མ་མེད་པ་ཐོབ་པས་འགྲོ་བ་མ་ལུས་
པའི་གཉེན་དུ་གྱུར་བའི་ཚུལ་གང་དུ་བསྟན་ན། ཐེག་པ་ཆེན་པོའི་མདོ་སྡེ་ཕལ་པོ་ཆེ་
ལ་སོགས་པ་གང་ཞིག་ལས་སེམས་ཅན་ཐམས་ཅད་སྡུག་བསྔལ་དང་བྲལ་འདོད་ཀྱི་
སྙིང་རྗེ་ཆེན་པོ་སྔོན་དུ་བཏང་བའི་བྱང་ཆུབ་སེམས་དཔའི་སྤྱོད་པ་ཡོངས་སུ་རྫོགས་
པ་ཀུན་དང་། སྟོང་ཉིད་མཐར་ཐུག་རྟོགས་པའི་ཡེ་ཤེས་མཐའ་བཞིའི་དྲི་མ་མེད་པ་
རྫོགས་པར་བཤད་པ་ལ། སེམས་ཡོད་ཤེས་རབ་ཅན་སུ་ཞིག་དེ་ལ་སྨོད་མི་རིགས་
ལ། འདི་དང་སྔར་བཤད་པའི་གཉིས་མེད་ཀྱི་ཡེ་ཤེས་དང་དབུ་མ་འཇུག་པ་ལས།
གཉིས་སུ་མེད་པའི་བློ་ཞེས་པ་ནི་བདེན་དངོས་བཀག་པའི་མེད་དགག་ཙམ་མ་ཡིན་
པར་ཡོད་མེད་ཀྱི་མཐའ་གཉིས་སུ་ཞེན་པ་དང་བྲལ་བའི་ཡེ་ཤེས་སོ། །བྱང་སེམས་
ཀྱི་རྒྱུ་གསུམ་པོ་འདི་གོ་རིམ་ལ་ངེས་པ་མེད་དོ། །བྱང་ཆུབ་བླ་ན་མེད་པ་འཐོབ་པའི་
རྒྱུ་ཐབས་ཤེས་ཡོངས་སུ་རྫོགས་པ་དེ་འདྲ་ཐེག་དམན་ལས་མ་བསྟན་ཞིང་ཆ་ཙམ་རེ་
བསྟན་པ་དེ་ཡང་ཐེག་ཆེན་ལ་མ་གཏོགས་པ་ནི་མ་ཡིན་པས། ཐེག་ཆེན་ལ་སྨད་པས་
ཁྱེད་རང་གི་སྡེ་སྣོད་ལའང་དོན་གྱིས་སྨད་པ་ཉིད་དུ་འགྱུར་རོ། །བྱང་ཆུབ་སེམས་
དཔའི་གཞན་དོན་ཁུར་ཁྱེར་གྱི་ཡོན་ཏན་དེ་ཡང་བསམ་གྱིས་མི་ཁྱབ་ན་སྤྱོད་པ་གཞན་
ལྟ་ཅི་སྨོས། དྲན་ཉེ་ལས། གང་གི་སེམས་ཀྱང་མྱོང་མིན་པའི། །སྙིང་རྗེ་ཡིས་ནི་རྣམ་
བརྒྱན་པ། ། དེ་ཡི་གྲོགས་པོ་འཇིག་རྟེན་འདི། །འགྱུར་རོ་སྙན་པས་ཀུན་ཏུ་ཁྱབ། །
ཅེས་དང་། སེམས་ཅན་ཀུན་ལ་སྦྱིན་པ་བས། ། སྙིང་བརྩེ་གཅིག་ཏུ་ཁྱད་པར་འཕགས། །
ཞེས་སོ། །འགྲོ་རྣམས་སྒྲོལ་བའི་དམ་བཅའ་བ་འདི་གཉིས་མེད་ཀྱི་ཡེ་ཤེས་དང་བྲལ་
- 296 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བས་མི་ནུས་པར་ཟླ་བས་གསུངས་པས། ཉན་རང་འཕགས་པ་རྣམས་ལའང་ཡེ་ཤེས་
དེ་ཡོད་ན་དམ་བཅའ་དེ་ནུས་པར་གྲུབ་བོ། །གཞན་ཡང་དཀོན་མཆོག་གི་ཟ་མ་ཏོག་
ལས། འཇམ་དཔལ་འདི་ལྟ་སྟེ། འཁོར་སྒྱུར་གྱི་རིན་པོ་ཆེ་ཨ་ག་རུ་ནག་པོ་གླང་པོའི་
སྙིང་པོས་བདུག་མ་ཐག་དཔུང་གི་ཚོགས་ཐམས་ཅད་ནམ་མཁའ་ལ་གནས་པར་འགྱུར་
རོ། །དེ་བཞིན་དུ་ཐམས་ཅད་མཁྱེན་པ་ཉིད་དུ་སེམས་བསྐྱེད་པའི་ཨ་ག་རུས་བདུག་
པའི་བྱང་ཆུབ་སེམས་དཔའི་དགེ་བའི་རྩ་བ་ཐམས་ཅད་ཁམས་གསུམ་པོ་ལས་རྣམ་
པར་འདས་ཏེ། དེ་བཞིན་གཤེགས་པའི་ཡེ་ཤེས་ནམ་མཁའི་སྤྱོད་ཡུལ་འདུས་མ་བྱས་
པ་ཐམས་ཅད་ཀྱི་མཐར་ཐུག་པར་འགྱུར་རོ། །རིགས་ཀྱི་བུ་འདི་ལྟ་སྟེ། ཤིང་ཀུན་ནས་
འདུ་བའི་མེ་ཏོག་གིས་སམ། ཏིལ་མར་ལས་དྲི་ཞིམ་པོའི་ངད་འབྱུང་བ་དེ་ལྟ་བུ་ཡང་
མེ་ཏོག་ཙམ་པ་ཀ་དང་། མེ་ཏོག་སུ་མ་ནས་ཉི་མ་བརྒྱ་ཕྲག་སྟོང་དུ་བགོས་པའི་གོས་
སམ་ཏིལ་མར་ལས་ཀྱང་མི་འབྱུང་ངོ་། །དེ་བཞིན་དུ་ཐམས་ཅད་མཁྱེན་པ་ཉིད་ཀྱི་
སེམས་ཀྱིས་རྒྱུད་ཚེ་གཅིག་ཏུ་ཡོངས་སུ་བགོས་པའི་བྱང་ཆུབ་སེམས་དཔའི་ཡོན་ཏན་
དང་ཡེ་ཤེས་ཀྱི་དྲི་ཞིམ་པོའི་ངད་ཕྱོགས་བཅུའི་སངས་རྒྱས་ཀྱི་ཞབས་དྲུང་དུ་ལྡང་བ་
དེ་ལྟ་བུ་ནི། བསྐལ་བ་བརྒྱ་ཕྲག་སྟོང་དུ་བསྒོམ་པའི་ཉན་ཐོས་དང་རང་སངས་རྒྱས་
ཐམས་ཅད་ཀྱི་སེམས་ལས་ཀྱང་ཟག་པ་མེད་པའི་དགེ་བའི་རྩ་བ་དང་ཆོས་ཀྱི་ཡེ་ཤེས་
ཀྱི་དྲི་ཞིམ་པོ་མི་འབྱུང་ངོ་ཞེས་གསུངས་པས་དེ་འདྲའི་ཆོས་ཟབ་མོ་སྟོན་པའི་གཞུང་
ལ་སྨད་པ་ནི་ཤིན་ཏུ་མི་རིགས་སོ། ། ན་
ལྔ་བ་ནི། ཤིན་ཏུ་སོགས༡། བྱང་ཆུབ་སེམས་དཔའི་སྤྱོད་པ་ཤིན་ཏུ་རྒྱ་ཆེ་ཞིང་རབ་
དང་ཕུལ་དུ་གྱུར་པ་དང་གནས་ལུགས་ཀྱི་དོན་རབ་ཏུ་ཟབ་མོ་ལ་ཐོས་པ་ཙམ་གྱིས་་་་
སྐྲག་ནས་སྒྱིད་ལུག་ཅིང་བདག་ཉིད་སྔོན་ཡང་ཐེག་པ་ཆེན་པོའི་སྡེ་སྣོད་ལ་མཁས་པར་
མ་སྦྱངས་པས་སྐུར་བ་འདེབས་པར་བྱེད་པ་ནི། བདག་དང་གཞན་གྱི་དགྲ་བོའི་དྭངས་
མ་ཡིན་ལ་དེ་ལྟ་བུའི་དགྲ་བོ་མ་རུངས་བ་རྣམས་ནི་རང་ཉིད་ཤིན་ཏུ་རྨོངས་པ་ཡིས་
ད་ལྟ་འདི་ན་ཐེག་པ་ཆེན་པོ་ལ་བྱུང་རྒྱལ་དུ་སྨོད་པར་བྱེད་པ་འདི་ནི་ཡ་ང་བའི་གནས་
- 297 -

ཊ དབུ་མ་རིན་ཆེན་ཕྲེང་བ་རྩ་འགྲེལ། རོང་
ཡིན་ནོ། །མདོ་སྡེའི་རྒྱན་ལས། དབང་པོ་དམན་ཞིང་ཁམས་ཀྱང་ཤིན་ཏུ་དམན།།
གྲོགས་པོ་དམན་པ་དག་གིས་ཡོངས་བསྐོར་བས། ཟབ་ཅིང་རྒྱ་ཆེ་ལེགས་པར་བཤད་
པའི་ཆོས། །གལ་ཏེ་འདི་ལ་མོས་མེད་གྲུབ་པ་ཡིན། །ཞེས་སོ། །ཉན་ཐོས་སྡེ་བའི་
དགེ་སློང་བདེ་བྱེད་ཀྱིས་རིག་པའི་རྒྱན་ཞེས་བྱ་བའི་གཞུང་ཤོ་ལོ་ཀ་སྟོང་ཕྲག་བཅུ་
གཉིས་ཡོད་པ་བརྩམས་ནས་ཐེག་ཆེན་སུན་འབྱིན་པ་སློབ་དཔོན་འདིས་ཚར་བཅད་
དོ། །གཉིས་པ་ཐེག་ཆེན་བཀར་སྒྲུབ་པ་ལ་གསུམ། ཕར་ཕྱིན་གྱི་སྤྱོད་པ་བསྟན་པ་
དང་། བྱང་ཆུབ་ཆེན་པོའི་ལམ་རྫོགས་པར་སྟོན་པའི་ཐེག་ཆེན་ལ་བཟོད་དགོས་པ་
དང་། སངས་རྒྱས་ཀྱི་ཆེ་བའི་བདག་ཉིད་རྫོགས་པར་དེ་ལས་ཤེས་པའོ། །དང་པོ་ལ་
གསུམ། ཐེག་ཆེན་གྱི་སྡེ་སྣོད་ལ་ཉེས་བཤད་ཅུང་ཟད་མེད་པ་དང་། ཐེག་ཆེན་གྱི་དོན་
བསྡུས་ཏེ་བསྟན་པ་དང་། དེས་ན་དེ་ཉིད་བཀར་གྲུབ་པའོ། །དང་པོ་ནི། སྦྱིན་དང་
སོགས༡། སྤྱིར་བྱང་ཆུབ་སེམས་དཔའི་སྤྱོད་པ་མཐའ་ཡས་ཀྱང་བསྡུ་ན་ཐུན་མོང་དང་
ཐུན་མོང་མ་ཡིན་པའི་གདུལ་བྱ་རྗེས་སུ་འཛིན་པར་བྱེད་པའི་ཕར་ཕྱིན་དྲུག་གི་སྤྱོད་
པ། བྱང་ཆུབ་ཕྱོགས་མཐུན་གྱི་སྤྱོད་པ། བསྡུ་དངོས་བཞིའི་སྤྱོད་པ། མངོན་ཤེས་རྫུ་
འཕྲུལ་གྱི་སྤྱོད་པ་རྣམས་ཀྱང་ཡོངས་སུ་བསྡུ་ན། འཇུག་པའི་སྤྱོད་པ་སྦྱིན་པ་དང་ཚུལ་
ཁྲིམས་དང་བཟོད་པ་དང་བརྩོན་འགྲུས་དང་བསམ་གཏན་དང་ཤེས་རབ་སྟེ་ཕ་རོལ་
ཏུ་ཕྱིན་པ་དྲུག་དང་། རྟེན་སེམས་བསྐྱེད་དང་རྒྱུ་སྙིང་རྗེ་ཆེན་པོ་དང་གྲོགས་རྣམ་པར་
མི་རྟོག་པའི་ཡེ་ཤེས་ཀྱི་བདག་ཉིད་རྣམས་ནི་ཐེག་པ་ཆེན་པོ་ཡིན་ན་དེ་དག་རྫོགས་
པར་ཐེག་ཆེན་གྱི་སྡེ་སྣོད་ལས་སངས་རྒྱས་ཀྱིས་གསུངས་པ་དེ་ཡི་ཕྱིར། ཐེག་པ་ཆེན་
པོ་འདི་ལ་ཉེས་བཤད་ཀྱི་ཆ་ཅི་ཞིག་ཡོད་དེ་ཅུང་ཟད་ཀྱང་མེད་པས་ཚད་མར་འཛིན་
དགོས་སོ། །དེར་མ་ཟད་ཁྱེད་ཅག་གི་སྡེ་སྣོད་སངས་རྒྱས་ཀྱི་བཀའ་ཡིན་པའི་རྒྱུ་མཚན་
འདུལ་བ་ལ་སྣང་མདོ་སྟེ་ལ་འཇུག་མངོན་པའི་ཆོས་ཉིད་དང་མི་འགལ་བ་ཞེས་བྱ་བ་
ཡང་ཐེག་ཆེན་གྱི་བརྗོད་བྱར་འདུ་བ་ཡིན་ནོ། །ལྷག་བསམ་བསྐུལ་བའི་མདོར། བྱམས་
པ་གཞན་ཡང་རྒྱུ་བཞིས་ནི་སྤོབས་པ་ཐམས་ཅད་ནི་སངས་རྒྱས་ཀྱིས་གསུངས་པ་རིག་
ཀ 298 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པ་བྱའོ། །བཞི་གང་ཞེ་ན། བྱམས་པ་འདི་ལ་སྤོབས་པ་དོན་དང་ལྡན་པ་ཡིན་གྱི་དོན་
དང་མི་ལྡན་པ་མ་ཡིན་པ་དང་། ཆོས་དང་ལྡན་པ་ཡིན་གྱི་ཆོས་དང་མི་ལྡན་པ་མ་ཡིན་
པ་དང་། ཉོན་མོངས་པ་ཟད་པར་བྱེད་པ་ཡིན་གྱི་ཉོན་མོངས་པ་འཕེལ་བར་བྱེད་པ་
མ་ཡིན་པ་དང༌། མྱ་ངན་ལས་འདས་པའི་ཡོན་ཏན་དང་ཕན་ཡོན་སྟོན་པ་ཡིན་གྱི་
འཁོར་བའི་ཡོན་ཏན་དང་ཕན་ཡོན་སྟོན་པར་བྱེད་པ་མ་ཡིན་ནོ། །བྱམས་པ་བཞི་པོ་
འདི་དག་དང་ལྡན་ན་སྔར་བཞིན་དུ་རིག་པར་བྱའོ། །བྱམས་པ་དགེ་སློང་ངམ་དགེ་
སློང་མའམ་དགེ་བསྙེན་ནམ་དགེ་བསྙེན་མ་གང་ཡང་རུང་སྟེ། རྒྱུ་བཞི་པོ་འདི་དག་
གི་སྤོབས་པས་སྤོབས་པའམ་སྤོབས་པར་འགྱུར་ཡང་རུང་སྟེ། དེ་ལ་རིགས་ཀྱི་བུའམ་
རིགས་ཀྱི་བུ་མོ་དད་པ་ཅན་དག་གིས་དེ་དག་ལ་སངས་རྒྱས་སུ་འདུ་ཤེས་སུ་བསྐྱེད་
པར་བྱ་ཞིང༌། སྟོན་པར་འདུ་ཤེས་བྱས་ནས་དམ་པའི་ཆོས་ཉན་པར་བྱའོ། །དེ་ཅིའི་
ཕྱིར་ཞེ་ན། བྱམས་པ་ལེགས་པར་སྨྲས་པ་གང་ཅི་ཡང་རུང་བ་དེ་དག་ཐམས་ཅད་ནི་
སངས་རྒྱས་ཀྱིས་གསུངས་པ་ཡིན་པའི་ཕྱིར་རོ། །བྱམས་པ་དེ་ལ་གང་ཟག་ལ་སྡང་
བའི་ཕྱིར་འདི་དག་ནི་སངས་རྒྱས་ཀྱིས་གསུངས་པ་མ་ཡིན་ནོ་ཞེས་སྤོབས་པ་བཞི་པོ་
དེ་དག་སྤོངས་ཞིང་དེ་དག་ལ་མ་གུས་པ་སྐྱེད་པར་བྱེད་པ་དེས་ནི་སངས་རྒྱས་ཀྱིས་
གསུངས་པའི་སྤོབས་པ་ཐམས་ཅད་སྤངས་པ་ཡིན་ཏེ། ཆོས་སྤངས་པས་ཆོས་ཀྱིས་
ཕོངས་པར་འགྱུར་བའི་ལས་མངོན་པར་འདུ་བྱེད་པས་ངན་སོང་དུ་འགྲོ་བར་འགྱུར་
རོ། །བྱམས་པ་དེ་ལྟ་བས་ན་རིགས་ཀྱི་བུའམ་རིགས་བུ་མོ་དད་པ་ཅན་གང་ཆོས་ཀྱིས་
ཕོངས་པར་འགྱུར་བའི་ལས་ལས་ཡོངས་སུ་གྲོལ་བར་འདོད་པས། གང་ཟག་ལ་སྡང་
བའི་ཕྱིར་ཆོས་ལ་སྡང་བར་མི་བྱའོ། །
དེ་ལ་རྒྱུ་མཚན་བཞིས་ཆོས་ཉིད་དང་མི་འགལ་བ་ནི་ཡང་དག་པའི་ལེགས་བཤད་ཀྱི་
མཚན་ཉིད་ཡིན་ནོ། །ཞེས་གསུངས་པ་རྒྱུད་བླ་ལས་ཚིགས་བཅད་དུ་གསུངས་པ་ནི།
གང་ཞིག་དོན་ལྡན་ཆོས་དང་ཉེར་འབྲེལ་ཞིང་། །ཁམས་གསུམ་ཀུན་ནས་ཉོན་མོངས་
སྤོང་བྱེད་གསུངས། །ཞི་བའི་ཕན་ཡོན་སྟོན་པར་བྱེད་པ་གང༌། །དེ་ཡང་དྲང་སྲོང་
- 299 -

དབུ་མ་རིན་ཆེན་ཕྲེང་བ་རྩ་འགྲེལ། ལོ་
གསུངས་ཡིན་ལྡོག་པ་གཞན། །ཞེས་སོ། །ཆོས་དང་གང་ཟག་ལ་སྡང་བ་གྲོགས་ངན་
གྱིས་བསླུས་པ་དང་བདག་འཛིན་མ་རིག་པའི་ལས་སྔོན་སོང་ལས་བྱུང་བའང་ཡོད་དེ
མཉན་ཡོད་ཀྱི་རྒྱལ་པོ་འཕགས་སྐྱེས་པོ་ལ་སྔོན་ལས་ཀྱིས་ཤཱཀྱའི་གྲོང་རློག་འདོད་
ཀྱིས་ཞེ་སྡང་སྐྱེས་ནས་བརླགས་པ་ལྟར་རོ། ། འཇམ་དཔལ་རྩ་རྒྱུད་ལས། ལེགས་
པར་བཤད་པའི་ཆོས་ནི་གང་ཐོས་ཀྱང་། །སངས་རྒྱས་དག་གིས་བཤད་པ་ཐེ་ཚོམ་
མེད། །
ཅེས་གསུངས་པས་རྒྱུ་མཚན་ཡོད་ཅིང་དཔྱད་པ་གསུམ་གྱིས་དག་པའི་ཆོས་
གང་ཡིན་ཡང་དངོས་དང་བརྒྱུད་ནས་རྒྱལ་བའི་བཀའ་ཡིན་ཞིང་བཀར་གཏོགས་པས་
བདག་ལེགས་སུ་འདོད་པ་རྣམས་ཀྱིས་གྱ་ཚོམས་སུ་སྐྱོན་གདགས་པར་མི་བྱ་བར་་་་
བརྟགས་ན་རྒྱུ་མཚན་དེ་དག་དང་འབྲེལ་ན་བཀའ་བཞིན་གཟུང་དགོས་སོ། །གཞན་
ཡང་དཔྱད་པ་གསུམ་གྱིས་བརྟག་དགོས་པ། འཕགས་པ་ལྷས། དོན་གང་ལུང་དང་
རིག་པ་ཡིས། །ལེགས་པ་མངོན་པར་བརྗོད་པ་དང་། ། སྔ་ཕྱི་འགལ་བ་མེད་པ་སྟེ། །
དམ་པ་རྣམས་ཀྱིས་ཡོངས་སུ་བཟུང་། །ཞེས་སོ། ། ལེགས་པར་མ་བརྟགས་པར་མོས་
གུས་ཡོད་པ་ཙམ་གྱིས་ཀྱང་མ་ཡིན་ཏེ་ལེགས་ཉེས་ཤན་མི་འབྱེད་ཅིང་དགོས་པའི་ས་
དོན་གྱི་གནད་མི་རྟོགས་པའི་ཕྱིར། བང་མཛོད་འཕྲུལ་ལྡེ་ལས། ཁྱོད་ལ་སོགས་པའི་
འཁོར་རྣམས་ཀྱིས། །བསྲེག་བཅད་བརྡར་བའི་གསེར་བཞིན་དུ། ། ཡོངས་སུ་བརྟགས་
ཏེ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་སོ། །གཉིས་པ་ནི། ཚུལ་
ཁྲིམས་སོགས། 
ཕར་ཕྱིན་དྲུག་པོའི་བྱེད་ལས་སམ་ལག་རྗེས་སོ་སོའི་དབང་དུ་
བྱས་ན། 
དགེ་བཅུའི་ཚུལ་ཁྲིམས་དང་བདོག་པ་ཀུན་གཏོང་བའི་སྦྱིན་པས་ནི་མངོན་
མཐོའི་ལུས་དང་ལོངས་སྤྱོད་འགྲུབ་པས་གནས་སྐབས་གཞན་གྱི་དོན་དང་། དགེ་བ་
ལ་སྤྲོ་བའི་བརྩོན་འགྲུས་དང་དཀའ་སྤྱད་ལ་བཟོད་པས་ནི་གནས་སྐབས་ལ་ལྟོས་ཏེ་
བདག་ཉིད་ཀྱི་དོན་འགྲུབ་པ་དང་། ཡིད་མཉམ་པར་བཞག་པའི་བསམ་གཏན་དང་
གནས་ལུགས་ཡང་དག་པ་ཇི་ལྟ་བ་བཞིན་ཤེས་པའི་ཤེས་རབ་གཉིས་ནི་ཐར་བའི་་
རྒྱུ་ཡིན་པས་ཕར་ཕྱིན་དྲུག་པོ་དེའི་བྱེད་ལས་དང་བཅས་པ། ཐེག་ཆེན་གྱི་སྡེ་སྣོད་ལས་
- 300 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དོན་ནི་བསྡུས་ཏེ་བསྟན་པ་ཡིན་ལ། དེ་དག་གིས་བྱེད་ལས་དང་རང་དོན་གཞན་དོན་
གྱི་ཁྱད་པར་ཤེས་སླ་ཞིང་། རྒྱས་པར་ནི་གཞུང་མང་ཞིང་འདྲིར་མི་ནུས་པས་གཞན་
དང་གཞན་དུ་ཤེས་པར་བྱའོ། །
དེ་ཡང་སྦྱིན་སོགས་ཀྱི་སྒོ་ནས་བདེ་བ་ལ་སྦྱོར་བ་བྱམས་པ། ཕྱིན་དྲུག་གི་མི་མཐུན་
ཕྱོགས་དང་ལྡན་པ་ལ་དེ་དང་བྲལ་འདོད་ཀྱི་སྙིང་རྗེ། ཕྱིན་དྲུག་གམ་གང་རུང་དང་
ལྡན་པ་ལ་དགའ་བ། སྦྱིན་སོགས་ཀྱི་བདེ་བ་ཅན་ལ་ཆགས་པ། དེ་དང་བྲལ་བའི་
སྡུག་བསྔལ་ཅན་ལ་སྡང་བ་མེད་པས་བཏང་སྙོམས་དང་། སྦྱིན་པས་བསྡུས། དྲུག་
པོ་སྙན་པར་འཆད། དེ་སྒྲུབ་ཏུ་འཇུག རང་ཡང་སྒྲུབ་པ་སྟེ་ཚད་མེད་བཞི་དང་། བསྡུ་
དངོས་བཞི་ཡང་ཚང་ལ། བསླབ་པ་གསུམ་དང་ཚོགས་གཉིས་ཀྱང་དེ་དག་གི་དབྱེ་
བསྡུ་ཡིན་ཞིང་བྱམས་སྙིང་རྗེ་བྱང་ཆུབ་ཀྱི་སེམས་ཡོངས་བསྔོ་སོགས་ནི་ཐོག་མཐའ་
བར་གསུམ་དུ་མེད་ཐབས་མེད་པའི་ཆོས་ཡིན་པས་དེ་དག་ཉིད་དུ་དོན་གྱིས་འདུས་
སོ། །དེས་ན་དེ་དག་གི་དོན་བཟུང་ན་ཐེག་ཆེན་གྱི་དོན་བཟུང་བ་དང་། དེ་དག་སྟོན་
པའི་གཞུང་དང་ཚིག་བཟུང་ན་ཐེག་ཆེན་གྱི་གཞུང་དང་ཚིག་བཟུང་བ་དང་། དེ་དག་
ལ་བསམ་སྦྱོར་ཕུན་སུམ་ཚོགས་པས་བརྩོན་པ་ནི་ཐེག་ཆེན་ལ་གནས་པའི་བྱང་ཆུབ་
སེམས་དཔའ་ཞེས་བྱའོ། །
ས་སྙིང་འཁོར་ལོ་བཅུ་པ་ལས། ཐེག་པ་ཆེན་པོ་ནི་ཕུལ་དུ་གྱུར་པའི་ཚུལ་ཁྲིམས་རྣམ་
པར་དག་པ་སྲུང་བ། ཕུལ་དུ་གྱུར་པའི་དགེ་བའི་མཆོག་སྤྱོད་པ་དང་ལྡན་པ་དང་།
ཕུལ་དུ་གྱུར་བའི་ཁྲེལ་བ་དང་ངོ་ཚ་བར་བསྟེན་པ། འཇིག་རྟེན་ཕྱི་མའི་སྡུག་བསྔལ་
གྱི་འབྲས་བུ་ལ་ཤིན་ཏུ་ལྟ་ཞིང་འཇིགས་པའོ། །མི་དགེ་བའི་ཆོས་ཐམས་ཅད་ཡོངས་
སུ་སྤོང་ཞིང་དགེ་བའི་ཆོས་ཐམས་ཅད་ལ་ནན་ཏན་བྱེད་པ་ལ་སྤྲོ་བའོ། །བྱམས་པ་
དང་སྙིང་རྗེས་སེམས་ཅན་ཐམས་ཅད་ལ་ཁྱབ་པའོ། །སེམས་ཅན་ཐམས་ཅད་ལ་ཕན་
པ་དང་བདེ་བའི་དོན་བྱ་བའི་ཕྱིར་རྩོལ་བའོ། ། སེམས་ཅན་ཐམས་ཅད་འཁོར་བའི་
སྡུག་བསྔལ་ལས་སྒྲོལ་ཞིང་འདོན་པའོ། །བདག་གི་ལུས་ཀྱི་བདེ་བ་ལ་མི་ལྟ་བར་
- 301 -

17 དབུ་མ་རིན་ཆེན་ཕྲེང་བ་རྩ་འགྲེལ། འོ་ཎ་
ཐམས་ཅད་ལ་ཕན་པ་དང་བདེ་བའི་དོན་སྟོབས་པ་སྟེ། དེ་དག་ནི་ཐེག་པ་ཆེན་པོ་ལ་
གནས་པ་ཞེས་བྱའོ། །དེ་ལྟར་མིན་པར་མིང་ཙམ་གྱིས་ཐེག་པ་པ་ཆེན་པོ་པ་མ་ཡིན་
ཏེ། དེ་ལས། ཚུལ་ཁྲིམས་ཉམས་པར་སྡིག་ལ་དགའ་བ་ཅན། །ཐེག་པ་ཆེན་པོའི་
ཡོན་ཏན་མཆོག་ཐོས་ནས། ། ཁེ་དང་གྲགས་ཕྱིར་ཐེག་ཆེན་ཁས་འཆེ་བ། །བོང་བུ་
སེང་གེའི་པགས་པ་གྱོན་པ་བཞིན། ། ཞེས་དང་། གང་ཞིག་མྱུར་དུ་བྱང་ཆུབ་མཆོག་
འདོད་ན། །དགེ་བཅུའི་ལས་ཀྱི་ལམ་ལ་ནན་ཏན་བྱོས། །ང་ཡི་ཆོས་ལ་མ་སྨད་ཤིན་
ཏུ་བསྲུང༌། །ཞེས་སོགས་གསུངས་པ་ལ་བསམས་ནས་ཐེག་པ་ཆེན་པོ་ལ་གུས་པར་
བྱའོ། །གསུམ་པ་ནི། བདག་དང་སོགས༡། བདག་དང་གཞན་ལ་ཕན་པའི་རྒྱུ་གནས་
སྐབས་དང་ཐར་བའི་དོན་རྣམས་མདོར་བསྡུ་ན་ཐེག་པ་དམན་པའི་སྡེ་སྣོད་ལས་སངས་
རྒྱས་ཀྱིས་བསྟན་པ་དེ་དག་ཕ་རོལ་ཏུ་ཕྱིན་པ་དྲུག་གི་ཁོང་ན་ས་དང་ལམ་གྱི་རྣམ་བཞག་
སོགས་ལྷག་དང་བཅས་པ་འདུས་ནས་ཡོད་དེ། ཁྱེད་ཅག་གི་སྡེ་སྣོད་དུའང་ཡོ་བྱད་
ལ་མི་ཆགས་པ་དང་ཆོས་ཀྱི་སྦྱིན་པ་དང་སྤོང་བདུན་འཁོར་བཅས་སྤངས་པའི་ཚུལ་
ཁྲིམས་དང་དགེ་སྦྱོང་གི་ཆོས་བཞི་ལས་མི་འདའ་བའི་བཟོད་པ་དང་། མགོ་ལ་མེ་
ཤོར་བ་ལྟ་བུའི་བརྩོན་འགྲུས་དང་སྤོང་བ་བསམ་གཏན་དང་བདག་མེད་རྟོགས་པའི་
ཤེས་རབ་སོགས་ཆ་འདྲ་བ་ཅི་རིགས་ཡོད་པ་མིན་ནམ། དེ་དག་གསུངས་པ་པོ་གཅིག་
གིས་གདུལ་བྱའི་དབང་གིས་ཁྱད་པར་གྱི་དབྱེ་བ་ཙམ་ལས་དོན་གྱི་ངོ་བོ་གཅིག་ཏུ་
བསྟན་པ་ལ་བཀའ་ཡིན་མིན་གྱི་རྩོད་པ་སྨྲ་བ་ནི་བླུན་པོའི་རྣམ་ཐར་ཙམ་དུ་ཟད་པ་
རྒྱུ་མཚན་དེ་བས་ན། ཐེག་པ་ཆེན་པོའི་སྡེ་སྣོད་འདི་ནི་སངས་རྒྱས་ཀྱི་བཀའ་ཡིན་
པར་ལུང་རིག་གིས་གྲུབ་པས་ངེས་པར་ཁས་བླང་བར་བྱ་སྟེ། པཎྜི་ཏའི་སྐྱེ་བ་ལྔ་བརྒྱ་
བཞེས་པའི་མཁས་མཆོག་དབྱིག་གཉེན་ཉིད་དང་པོ་ཉན་ཐོས་པའི་གྲུབ་མཐའ་ལ་
ཞུགས་པས་དབང་པོ་བརྟུལ་ནས་ཐེག་ཆེན་ཐུགས་སུ་མ་ཆུད་ཅིང་ཟུར་ཟ་མཛད་པའི་
སྒྲིབ་སྦྱོང་དུ། ཐེག་པ་ཆེན་པོ་ཞལ་འདོན་དང་དགོངས་འགྲེལ་མང་དུ་བརྩམས་ན་སྐུ་
ཚེ་ཕྱི་མར་ལྷག་པའི་ལྷ་མཇལ་ལོ་ཞེས་རྗེ་བཙུན་བྱམས་པས་གསུངས་པས་སོ། །
-302

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གཉིས་པ་བྱང་ཆུབ་ཆེན་པོའི་ལམ་རྫོགས་པར་སྟོན་པའི་ཐེག་ཆེན་ལ་བཟོད་དགོས་
པ་ནི། བྱང་ཆུབ་སོགས༡། ཉན་ཐོས་དེ་དག་ཐེག་ཆེན་ལ་མི་བཟོད་པའི་རྒྱུ་མཚན་ནི།
བླ་ན་མེད་པའི་བྱང་ཆུབ་ཀྱི་ལམ་ཆེན་པོ་བསོད་ནམས་དང་ཡེ་ཤེས་ཀྱི་ཚོགས་གཉིས་
ཀྱི་རང་བཞིན་སངས་རྒྱས་ཀྱིས་བྱང་ཆུབ་སེམས་དཔའི་སྡེ་སྣོད་གང་ལས་བསྟན་པའི་
ཐེག་པ་ཆེན་པོ་འདི་ཚོགས་གཉིས་ཀྱི་རང་བཞིན་རྒྱས་པར་ཚང་བ་མི་ཤེས་པས་ལྡོངས་
པ་རྣམས་མི་བཟོད་པར་ཟད་དོ་ཞེས་སྔར་བཤད་པའི་མཇུག་བསྡུའི་ཚུལ་དུ་བསྟན་ནོ། །
རང་གཞུང་ན་ཡོད་པའི་བཀའ་རྣམས་ལ་བཟོད་ན་དེ་དང་ཆ་འདྲ་བའི་ཚོགས་གཉིས་
རྒྱས་པར་སྟོན་པའི་ཐེག་ཆེན་ལའང་བཟོད་ཅིང་སྐུར་བ་གདབ་པར་མི་བྱའོ། །གསུམ་
པ་སངས་རྒྱས་ཀྱི་ཆེ་བའི་བདག་ཉིད་ཐེག་ཆེན་ལས་ཤེས་དགོས་པ་ལ་གསུམ། གཟུགས་
སྐུ་དང་ཆོས་སྐུའི་རྒྱུ་མཐའ་ཡས་པ་ཐེག་ཆེན་ལས་གསུངས་པ་དང་། ཐེག་དམན་
ནས་བཤད་པའི་སྐད་ཅིག་གིས་ཟད་པ་སྟེ་མི་རྟག་པར་ཤེས་པ་དང༌། ཐེག་ཆེན་ནས་
བཤད་པའི་སྐྱེ་བ་མེད་པར་ཤེས་པ་གཉིས་སྟོང་པ་ཉིད་དུ་དོན་གཅིག་པ་དང་། ཐེག་
པ་ཆེན་པོའི་དོན་མ་རྟོགས་ན་བཏང་སྙོམས་སུ་བཞག་པར་བྱ་ལ་སྡང་བར་མི་རིགས་
པའོ། །དང་པོ་ནི། ཡོན་ཏན་སོགས༢། འབྲས་བུ་མཐར་ཐུག་པའི་གནས་སྐབས་ཀྱི་
རྒྱུའི་ཡོན་ཏན་ནི་མཁའ་ལྟར་གཞལ་བྱའི་ཡུལ་ལས་འདས་པའི་བསམ་གྱིས་མི་ཁྱབ་
ཅིང་མཐའ་ཡས་པས་ན། འབྲས་བུ་རྒྱལ་བའི་སྤངས་རྟོགས་ཀྱི་ཡོན་ཏན་ཡང་བསམ་
ཡས་པ་རྒྱལ་བ་ཉིད་ཀྱིས་གསུངས་པ་རྒྱུ་མཚན་གང་གི་ཕྱིར། སངས་རྒྱས་ཁམས་
གསུམ་གྱི་མགོན་པོ་བདག་ཉིད་ཆེན་པོའི་ཡོན་ཏན་རྒྱ་མཚོ་ལྟ་བུའི་ངོ་བོ་ཐེག་ཆེན་ཁོ་
ན་ལས་བཤད་པ་འདི་ལ་བཟོད་པར་གྱིས་ཤིག རྒྱུ་ཐེག་ཆེན་གྱི་ཆོས་ལ་མི་བཟོད་ན་
འབྲས་བུ་སངས་རྒྱས་ཀྱི་ཡོན་ཏན་ལའང་མི་བཟོད་པར་མཚུངས་པར་འགྱུར་རོ། །
འོ་ན་བསམ་གྱིས་མི་ཁྱབ་པ་ཇི་ལྟར་ཞེ་ན། སྔོན་མོའུ་འགལ་གྱི་བུས་སངས་རྒྱས་ཀྱི་
གསུང་གི་གསང་བའི་མཐའ་གཞལ་བར་འདོད་ནས་ནུབ་ཕྱོགས་སུ་སོང་སྟེ་འཇིག་
རྟེན་གྱི་ཁམས་གང་གཱའི་ཀླུང་དགུ་བཅུ་རྩ་དགུའི་བྱེ་མ་སྙེད་འདས་པར་ཞིང་འོད་ཟེར་
- 303 -

དབུ་མ་རིན་ཆེན་ཕྲེང་བ་རྩ་འགྲེལ། འི་
གྱི་རྒྱལ་མཚན་ན། སངས་རྒྱས་འོད་ཟེར་གྱི་རྒྱལ་པོ་བཞུགས་པའི་དྲུང་དེར་སངས་
རྒྱས་ཀྱི་མཐུས་འཕངས་སོ། །སངས་རྒྱས་ཀྱི་གསུང་ནི་ནམ་མཁའི་མཐའ་ཀླས་པར་
གྱུར་པའི་ཕྱིར་དེ་ཉིད་ཀྱི་མཐར་གཞལ་བ་ལྟ་ཞོག་གི་སླར་འབྱོན་པར་ཡང་མ་ནུས་པས་
སངས་རྒྱས་ལ་ཕྱག་འཚལ་བས་རང་ཡུལ་དུ་ཐོན་པར་བཤད་པ་དང་ཡང་སྟོན་པས་
ཤཱ་རིའི་བུ་ལ་སངས་རྒྱས་ཀྱི་ཚུལ་ཁྲིམས་ཀྱི་ཕུང་པོ་ལ་སོགས་པའི་མཐའ་ཤེས་སམ་
ཞེས་དྲིས་པས་བཙུན་པ་མ་འཚལ་ཏོ་ཞེས་ཞུས་པས། རྫུ་འཕྲུལ་ཆེན་པོ་མོའུ་འགལ་
བུ་དང་། ཤེས་རབ་ཆེན་པོ་འཕགས་པ་ཤཱ་ར་དྭ་ཏིའི་བུས་སངས་རྒྱས་ཀྱི་ཡོན་ཏན་
མཐའ་ཡས་པ་ལྟ་ཞོག གསུང་གི་དབྱངས་གཅིག་གི་མཐའ་དང་། ཚུལ་ཁྲིམས་ཀྱི་ཕུང་
པོ་ཙམ་ཡང་མ་ཤེས་པ་དེས་ན་སངས་རྒྱས་བདག་ཉིད་ཆེན་པོ་དེའི་ཡོན་ཏན་དང་དེའི་
རྒྱུ་བསམ་གྱིས་མི་ཁྱབ་ཅིང་མཐའ་ཡས་པར་གྱུར་པ་ལ་ཅིས་མི་བཟོད་དེ་ཡིད་ཆེས་
ཤིང་བཟོད་པར་བྱ་སྟེ། འབྲས་བུ་སངས་རྒྱས་ཀྱི་ཡོན་ཏན་མཐའ་ཡས་པ་ཉིད་རྒྱུ་མེད་
ལས་མི་འབྱུང་ལ་འདོད་ཙམ་དང་རང་དབང་དུ་ཡང་མི་འབྱུང་བས། རྒྱུ་མཐའ་ཡས་
པ་སྔོན་དུ་སོང་བ་ལ་བརྟེན་ནས་བྱུང་བའི་ཕྱིར། རྒྱུ་འབྲས་ཀྱི་འགྲོ་ལྡོག་ཚང་ཞིང་
འབྲས་བུ་སངས་རྒྱས་ཀྱི་ཡོན་ཏན་མཐའ་ཡས་པ་ལ་ཡིད་ཆེས་ན་དེའི་རྒྱུ་ཚོགས་གཉིས་
ཟབ་མོ་ལ་ཡིད་ཆེས་དགོས་པ་དང་། དེས་ན་རྒྱུ་འབྲས་ཕུན་སུམ་ཚོགས་པ་དེ་སྟོན་
པའི་གཞུང་ཐེག་ཆེན་ལའང་ཡིད་ཆེས་ནས་སྐུར་འདེབས་སྤང་དགོས་པ་རིགས་པས་
གྲུབ་བོ། །གཉིས་པ་ནི། ཐེག་པ་སོགས༢། དེས་ན་ཐེག་པ་ཆེན་པོའི་སྡེ་སྣོད་ལས་
ཆོས་ཐམས་ཅད་རང་བཞིན་གྱིས་སྐྱེ་བ་མེད་པའི་འགོག་པ་བསྟན་པ་དང་། གཞན་
ཉན་ཐོས་སྡེ་བ་ཁྱེད་ཀྱི་བཀར་འདོད་པའི་ཐེག་པ་དམན་པའི་སྡེ་སྣོད་ལས་རྟག་བརྟན་
མེད་པས་སྐད་ཅིག་གིས་འཇིག་ཅིང་ཟད་པ་དང་། གང་ཟག་རང་སྐྱ་ཐུབ་པའི་བདེན་
དངོས་ཀྱིས་སྟོང་པ་ཉིད་ཀྱི་འགོག་པ་བསྟན་པ་དེ་གཉིས། ཟད་པ་དང་མི་སྐྱེ་བ་དོན་
དུ་ནི་གཅིག་པ་ཡིན་པས་དེ་ཕྱིར་བཟོད་པར་གྱིས་ཤིག་ཅེས་ཏེ། རྒྱུ་ལས་ཉོན་དང་
བདག་འཛིན་ཟད་པ་དང་འབྲས་བུ་ཕུང་པོ་སླར་མི་སྐྱེ་བའི་ཆོས་ཉིད་དང་། རང་བཞིན་
-304

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གྱིས་སྐྱེ་བ་མེད་པའི་ཆོས་ཉིད་དོན་གཅིག་པས་བདག་མེད་པ་དང་སྟོང་པ་ཉིད་མི་་་
གཅིག་པར་བསམ་པས་སྐྲག་མི་རིགས་པའི་ཕྱིར་རོ། །སྟོང་ཉིད་ཅེས་བྱ་བ་ལམ་གྱི་
དམིགས་པ་དང་སངས་རྒྱས་ཀྱིས་ཐེག་ཆེན་ལས་ཆོས་སྐུ་ཆེན་པོའི་བདག་ཉིད་སྔར་
བཤད་པ་དེ་ལྟར་རིག་པས་རྗེས་སུ་བལྟས་ཤིང་དཔྱད་ན། ཐེག་ཆེན་དང་ཅིག་ཤོས་
ཐེག་དམན་གྱི་སྡེ་སྣོད་ལས་གསུངས་པའི་བདག་མེད་ཀྱི་དབྱིངས་ལ་མི་འདྲ་བ་མེད་
པས་མཁས་པ་རྣམས་ལ་ཅིས་མི་མཉམ་སྟེ་མཉམ་པ་ཡིན་ནོ། ། གང་ཟག་གི་བདག་
མེད་སྟོང་ཉིད་ལའང་ཆོས་ཀྱི་སྐུ་ཞེས་རྗོད་དེ་འཕགས་པ་གྱད་བུ་ནོར་གྱིས་བདག་གིས་
སངས་རྒྱས་ཀྱི་ཆོས་ཀྱི་སྐུ་མཐོང་མོད་གཟུགས་ཀྱི་སྐུ་བལྟར་འདོད་དོ། ། ཞེས་གསུངས་
སོ། །བད་སའི་རྒྱལ་པོ་འཆར་བྱེད་ཀྱིས་ཞུས་པར། བདག་གི་ཆོས་སྐུ་ཡིད་བཞིན་
རིན་ཆེན་ཏེ། །གཟོད་མའི་མུ་ནས་དགྲ་ཡིས་བརྐུས་ནས་སུ། །མཚན་མའི་ཚང་ཚིང་
གསེབ་ཏུ་སྦས་ནས་བདག །ད་དུང་འཆིང་ཞིང་འཁོར་བར་འཁྱམ་དུ་བཅུག །ཅེས་སོ། །
ཆོས་ཐམས་ཅད་ཀྱི་གནས་ལུགས་ལ་ཆོས་ཀྱི་སྐུ་ཞེས་གདགས་པ་བཞིན་དེ་ལས་ཅུང་
ཟད་རྟོགས་པ་ལའང་ཆོས་ཀྱི་སྐུ་ཞེས་བཏགས་ན་འགལ་བ་མེད་དེ། མར་ངོ་བཅུ་
བཞིའི་ཟླ་བ་ལ་ཟླ་བར་རྗོད་པ་དང་སྣོད་ཆུང་ངུའི་ནང་གི་ནམ་མཁའ་ཡང་ནམ་མཁའ་
ཙམ་དུ་འདྲ་བས་ནམ་མཁའ་ཞེས་རྗོད་པ་བཞིན་ནོ། །
ཡེ་ཤེས་སྣང་བ་རྒྱན་གྱི་མདོར། རྟག་ཏུ་སྐྱེ་མེད་ཆོས་ནི་དེ་བཞིན་གཤེགས། །ཆོས་
རྣམས་ཐམས་ཅད་དེ་བཞིན་གཤེགས་དང་འདྲ། །བྱིས་པའི་བློ་ཅན་མཚན་མར་འཛིན་
པ་རྣམས། །འཇིག་རྟེན་ན་ནི་མེད་པའི་ཆོས་ལ་སྤྱོད། །ཅེས་གསུངས་པ་བཞིན་ནོ། །
སྐབས་འདིའི་དོན་ལ་ཞིབ་ཏུ་དཔྱད་ན། ཉན་ཐོས་སྡེ་བས་ཐེག་ཆེན་ནས་བཤད་པའི་
རང་བཞིན་གྱིས་སྐྱེ་བ་མེད་པའི་རྟེན་འབྱུང་སྟོང་པ་ཉིད་དང་། ཁོ་རང་ལུགས་ཀྱི་བདག་
མེད་པ་གཉིས་མི་འདྲ་བར་བཟུང་ནས་སྟོང་ཉིད་དང་དེ་སྟོན་པའི་ཐེག་ཆེན་ལ་སྐུར་
བ་འདེབས་པ་བཟློག་པའི་ཕྱིར་གཞུང་འདི་དག་བྱུང་ངོ༌། །དེ་བཞིན་དུ་རིག་པ་དྲུག་
ཅུ་པ་ལས། ཉན་ཐོས་སྡེ་བ་དག་ན་རེ། འདུས་བྱས་ཀྱི་ཕུང་པོ་མི་རྟག་ཅིང་སྡུག་བསྔལ་
- 305

༡ དབུ་མ་རིན་ཆེན་ཕྲེང་བ་རྩ་འགྲེལ།
བ་རྒྱུ་དང་བཅས་པ་ཞིག་ཅིང་རྒྱུན་ཆད་པས་འགོག་བདེན་མྱང་འདས་ཐོབ་པར་འགྱུར་
གྱི། ཕུང་སོགས་ཆོས་ཐམས་ཅད་རང་བཞིན་གྱིས་སྐྱེ་བ་མེད་པར་ཤེས་པས་མྱང་འདས་
འགོག་བདེན་མི་འདོད་ཅེ་ན། དེ་ལྟར་ན་ཁྱེད་ཀྱི་མྱང་འདས་གཉིས་མི་འཐད་དེ། དེ་
ནི་སུ་ལའང་མངོན་སུམ་འགྱུར་ཞེས་ལྷག་མེད་མི་འཐད་པ་དང་། ཞིག་ཤེས་པ་དེ་ཇི་
ལྟར་འགྱུར་ཞེས་ལྷག་བཅས་མི་འཐད་པར་བསྟན་ལ། དེའི་འགྲེལ་བར་ཐེག་ཆེན་
གྱི་མདོ་དྲངས་པ་ལས། གང་སྡུག་བསྔལ་འདི་མ་ལུས་པ་སྤངས་པ་ངེས་པར་སྤངས་
པ་བྱང་བར་གྱུར་པ། ཟད་པ་འདོད་ཆགས་དང་བྲལ་བ་འགོག་པ་ཉེ་བར་ཞི་བ་ནུབ་
པ་ཞེས་དང་། སྡུག་བསྔལ་གཞན་གྱིས་མཚམས་མི་སྦྱོར་ཞིང་མི་འབྱུང་བའི་སྐྱེ་བ་འདི་
ནི་ཞི་བ་སོགས་ནས་མྱ་ངན་ལས་འདས་པའོ་ཞེས་གསུངས་པ་དང༌། ཡང་ཐེག་དམན་
གྱི་མདོ་ལས། སྲིད་པ་ཐ་མའི་དུས་སུ་དགྲ་བཅོམ་པ་རྣམས་ཀྱིས་གང་ཡང་སྐྱེ་བ་ཟད་
དོ། །ཚངས་པར་སྤྱོད་པ་ལ་བརྟེན་ཏོ། །སྲིད་པ་འདི་ལས་སྲིད་པ་གཞན་མི་ཤེས་སོ། །
ཞེས་བཤད་པ་དེ་ལ་མཁས་པ་ཁ་ཅིག དེའི་ཚེ་སྐྱེ་བ་ཟད་ཅིང་ཞིག་གོ་སྙམ་པའི་ཤེས་
པ་དེ་རང་བཞིན་གྱིས་སྐྱེ་བ་མེད་པ་ལ་བཤད་དགོས་ཏེ། གཞན་དུ་ན་མདོ་སྔ་མ་དང་
འགལ་ལོ་གསུངས། ཉན་ཐོས་སྡེ་བས་ཆོས་ཐམས་ཅད་རང་བཞིན་མེད་པ་ཁས་མི་
ལེན་ཡང་། ཤེས་པ་ལ་བདག་དང་བདག་གིར་མི་འཛིན་ཅིང་རྟག་པ་དང་རིལ་པོར་
མ་གྲུབ་པར་འདོད་དགོས་ཏེ། དེ་མི་འདོད་ན་བདག་གི་སྐྱེ་བ་ཟད་དོ་སྙམ་དུ་འཛིན་
པ་རང་ག་བ་བྱུང་ན་བདག་ཏུ་འཛིན་པར་འགྱུར་བས་ཐར་བ་མེད་པར་འགྱུར་རོ། །
དེས་ན་གང་ཟག་བདེན་པར་མེད་པ་དང་། ཕུང་སོགས་ཀྱི་ཆོས་རྟག་བརྟན་གྱི་རང་
བཞིན་མེད་པར་ཤེས་དགོས་སོ། །གླང་པོ་རྩལ་གྱི་མདོ་ལས། གལ་ཏེ་ཆོས་རྣམས་
རང་བཞིན་འགའ་ཡོད་ན། །རྒྱལ་བ་ཉན་ཐོས་བཅས་པས་དེ་མཁྱེན་འགྱུར། །ཐེར་
ཟུག་ཆོས་རྣམས་མྱ་ངན་འདའ་མི་འགྱུར། །མཁས་རྣམས་ནམ་ཡང་སྤྲོས་པ་མེད་མི་
འགྱུར། །ཞེས་གསུངས་པས་ཉན་ཐོས་ཀྱིས་ཆོས་ཐམས་ཅད་ཀྱི་བྱེ་བྲག་གང་ཟག་གི་
བདག་མེད་པ་དེ་ངོ་བོ་ཉིད་ཀྱིས་སྟོང་པར་རྟོགས་ན་ཆོས་རང་བཞིན་མེད་པར་རྟོགས་
-306 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
སོ་ཞེས་བྱ་སྟེ་བདག་ནི་ངོ་བོ་ཉིད་ཀྱི་རྣམ་གྲངས་ཡིན་པས་སོ། །དེ་ལྟར་མ་རྟོགས་ན་
གང་ཟག་གི་བདག་མེད་ཀྱང་ཕྲ་མོ་ནས་མ་རྟོགས་པར་འགྱུར་ཏེ། འཕགས་པ་ཡབ་
སྲས་ཀྱིས་ཀྱང་དེ་ལ་དགོངས་ནས་རང་བཞིན་མེད་པ་རྟོགས་དགོས་པར་གསུངས་སོ། །
སྤྱིར་ཉན་རང་གི་ཐར་བའང་ཆོས་རང་བཞིན་མེད་པའི་སྟོང་ཉིད་ལས་བྱུང་བར་བསྟན་
ནོ། །འདིར་རྟག་བརྟན་ཐེར་ཟུག་མི་འཇིག་པ་སོགས་ཀྱི་སྐད་དོད་ཤ་ཤྭ་ཏ་ཞེས་གཅིག་
གོ །ཉན་ཐོས་སྡེ་བའི་ལུགས་ཀྱི་ཕུང་པོ་ལྷག་མེད་དུ་ཞིག་ཅིང་རྒྱུན་ཆད་པའི་ཚེ་འགོག་
པ་དེ་མངོན་སུམ་བྱེད་པ་པོ་མེད་པ་དང་། ལྷག་བཅས་ཀྱི་སྐབས་སུ་ཕུང་པོ་མ་འགགས་
པའི་ཕྱིར་ཕུང་པོ་ཞིག་པ་ཤེས་ཤིང་མངོན་སུམ་བྱ་རྒྱུ་མེད་པར་ཐལ་བ་འཕངས་པའོ། །
མདོ་སྔ་མ་དང་མི་འགལ་ཏེ། མཐོང་ལམ་ཐོབ་ནས་མྱང་འདས་ཐོབ་པའི་ལུགས་ཆེར་
མི་གསལ་ཡང་། གང་འདི་ཞེས་པའི་ཉེ་ཚིག་ལས་ལྷག་བཅས་ཀྱི་སྐབས་ཏེ་འཕགས་
པའི་མཉམ་བཞག་ལྷག་མེད་དང་རྗེས་ཐོབ་ལྷག་བཅས་སུ་བཤད་ན། མཉམ་བཞག་
ཏུ་བདག་མེད་པའི་གནས་ལུགས་ལ་སྙོམས་པར་ཞུགས་པ་ན་འགོག་པ་ཞི་བ་ལ་སོགས་
པ་ཡིན་ཏེ། ཞི་བ་མངོན་བྱེད་དང་ལུས་མངོན་བྱེད་བཤད་པ་བཞིན་ནོ། །འདུས་བྱས་
སྐད་ཅིག་གིས་ཞིག་པ་དང་བདག་མེད་རྟོགས་པའི་འགོག་པ་རྣམས་ཐེག་ཆེན་གྱི་སྐྱེ་
བ་མེད་པའི་འགོག་པ་དང་རང་བཞིན་མཚུངས་པ་གོང་དུ་བཤད་པ་ལྟར། རིག་པ་དྲུག་
ཅུ་པའི་རྩ་འགྲེལ་ལས་ཀྱང་དེ་ལྟར་བསྒྲུབས་པ་ཡིན་ནོ། །རྗེས་ཐོབ་ཏུ་མཉམ་བཞག་
གི་ཞི་བ་དེ་ཉིད་གཞན་ལ་གདམས་པ་ནི། འཕགས་པ་ཤཱ་རིའི་བུས་རྟ་ཐུལ་ལས་རྟེན་
འབྱུང་སྐྱེ་བ་མེད་པའི་ཚིག་བཞི་ཐོས་པས་མཐོང་ལམ་ཐོབ་ཅིང་འགོག་པ་ཞི་བ་སོགས་
རང་གིས་མངོན་སུམ་མཛད་ནས། གཞན་ལ་རྗེས་སུ་བཟླས་པས་རྗེས་བཟློས་ཀྱི་མདོ་
འདི་བྱུང་ངོ་། །ཕྱིས་སུ་སྟོན་པས་ཀུན་ཏུ་རྒྱུ་སེན་རིང་ལ་ཆོས་གསུངས་ཚེ་ཤཱ་རིའི་བུས་
དགྲ་བཅོམ་ཐོབ་ནས་ཡང་སྲིད་ཕྱི་མར་ཉིང་མཚམས་མི་སྦྱོར་བ་ལ་དགོངས་ནས།
འདི་ལས་སྲིད་པ་གཞན་མི་ཤེས་ཞེས་གསུངས་སོ། ། ན ནི
ཐེག་ཆེན་པའི་རང་ལུགས་ལ་ནི་ཆོས་ཐམས་ཅད་རང་བཞིན་གྱིས་མ་སྐྱེས་པའི་མྱ་ངན་
-307

དབུ་མ་རིན་ཆེན་ཕྲེང་བ་རྩ་འགྲེལ།
ལས་འདས་པ་ཡིན་ལ་དེ་ཉིད་མངོན་དུ་བྱེད་པའི་ཤེས་པ་རང་བཞིན་མེད་ཀྱང་རྒྱུན་
འཆད་པ་མི་སྲིད་པས་འགོག་བདེན་ལ་མཉམ་པར་བཞག་པ་རོ་གཅིག་ཀྱང་། ཐ་སྙད་
དུ་ཤེས་བྱ་ཤེས་བྱེད་འཐད་པས་རྟག་ཆད་ལ་སོགས་པའི་སྐྱོན་གང་ཡང་མེད་དོ། ། ། །
གོང་དུ་བཤད་པའི་ཤཱ་རིའི་བུ་ནི་དཔེ་ཙམ་དུ་ཟད་ཀྱི་ཉན་ཐོས་ཐམས་ཅད་ལ་དོན་དེ་
རྣམས་ཇི་བཞིན་དུ་སྦྱོར་བར་མི་བྱེད་དོ། །སྤྱིར་ཉན་རང་ལ་ཆོས་ཀྱི་བདག་མེད་པ་
ཤེས་པ་ཡོད་ཀྱང་ཤེས་སྒྲིབ་ཡོངས་སུ་ཟད་པ་མེད་པའི་ཕྱིར། གཉེན་པོ་དེ་ཡོངས་སུ་
ཤེས་པ་རྫོགས་པ་མེད་དེ་རྩོལ་བ་མེད་པ་དང་མཚན་མ་མེད་པའི་རང་བཞིན་ཅན་གྱི་
ཆོས་ཀྱི་བདག་མེད་པ་ཡོངས་སུ་ཤེས་པ་མ་ཡིན་ནོ། ། ཞེས་འཕགས་ཡུལ་གྱི་དབུ་
མའི་སློབ་དཔོན་རྒྱལ་བ་ཀུན་དགས་གསུངས་སོ། །འོ་ན་སློབ་དཔོན་གྱིས། མཚན་
མ་མེད་པར་མ་རྟོགས་པར། །ཁྱོད་ཀྱིས་ཐར་བ་མེད་པར་གསུངས། །དེ་ཕྱིར་ཁྱོད་ཀྱི་
ཐེག་ཆེན་ལས། །དེ་ནི་ཚང་པར་བསྟན་པ་ལགས། །ཤེ་ན། སྔོ་སེར་སོགས་ཀྱི་མཚན་
མ་རྣམས་མི་རྟག་སྡུག་བསྔལ་སོགས་རྟོགས་དགོས་པའི་དོན་ཡིན་གྱི། མཚན་མ་མེད་
པ་ཕྲ་མོ་ནི་ཐེག་ཆེན་ཐར་བའི་རྒྱུ་ཡིན་པར་ས་བཅུའི་མདོར་གསུངས་སོ། །དེ་ཡང་
ཟག་མེད་ཀྱི་ལས་ཀུན་ནས་སློང་བྱེད་ཀྱི་ཞེན་པ་ཕྲ་མོ་ནི་མཚན་མའི་སྤྲོས་པ་སྟེ། བློ་
གྲོས་རྒྱ་མཚོས་ཞུས་པ་ལས། ཐབས་ལ་མཁས་པའི་དགེ་རྩ་ལ་ཉོན་མོངས་སུ་བཏགས་
པ་རྣམས་ལ་ཆོས་སུ་ཞེན་པ་ཕྲ་མོ་ཡོད་པར་བཤད་པ་བཞིན་ནོ། །དེ་ཉིད་ཀྱི་ཕྱིར་ཐེག་
ཆེན་ལུགས་ཀྱི་གདོད་ནས་སྐྱེ་བ་མེད་པ་རྟེན་འབྱུང་སྤྲོས་བྲལ་སྟོང་པ་ཉིད་བཅུ་དྲུག་
གི་མཚན་ཉིད་ཅན་ནི་རྣམ་མཁྱེན་གྱི་རྒྱུ་ཐུན་མོང་མ་ཡིན་པར་གོང་འོག་ཀུན་ཏུ་བཤད་
པས། དེ་ཉན་རང་ལ་འཇོག་པའི་དོན་མིན་ཞིང་འདུས་བྱས་སྐད་ཅིག་ཀྱང་མི་གནས་
པས་ཟད་པ་དང་ཟད་ནས་སླར་མི་སྐྱེ་བ་སྣུམ་ཟད་པའི་མར་མེ་སྐྱེ་བ་མེད་པ་ལྟ་བུ་དེ་
ཐེག་ཆེན་ནས་བཤད་པའི་སྐྱེ་བ་མེད་པ་ལ་གཏོགས་ཤིང་། དེས་ལས་ཉོན་སྤངས་
ནས་ཐར་ལམ་འདྲེན་པས་ཉན་རང་ལ་ཡང་ཆོས་རང་བཞིན་མེད་པ་རྟོགས་པ་ཡོད་
ཅེས་འཕགས་པ་ཡབ་སྲས་ཐམས་ཅད་ཀྱི་དགོངས་པ་ཡིན་ནོ། །སྐྱེ་བ་མེད་པ་དང་
• 308 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
སྐད་ཅིག་མ་ལ་དོན་གྱི་ཁྱད་པར་འགའ་ཡང་མེད་དོ། །
ཞེས་སློབ་དཔོན་མི་ཕམ་བཤེས་གཉེན་གྱིས་གསུངས་སོ། །གསུམ་པ་ནི། དེ་བཞིན་
གཤེགས་སོགས། དེ་བཞིན་གཤེགས་པས་དགོངས་ཏེ་གསུངས་པའི་བཀའ་རྣམས་
ལ་སྤྱིར་བཏང་དང་དམིགས་བསལ་སྒྲ་ཇི་བཞིན་པ་དང་ཇི་བཞིན་མིན་པ་ལ་སོགས་
པ་མང་དུ་མཆིས་པས། བློ་དམན་པས་བདེ་བླག་ཏུ་ཤེས་པར་སླ་བ་མིན་པ་དེ་ཡི་ཕྱིར་
ཐེག་ཆེན་གྱི་གཞུང་ཕལ་ཆེར་ཐེག་པ་མཐར་ཐུག་གཅིག་ཏུ་ཟད་པ་དང་། གཞན་དུ་
མཐར་ཐུག་ཐེག་པ་གསུམ་གསུངས་པས་ཕྱི་མ་དགོངས་ཏེ་གསུངས་པས་དྲང་དོན་་་་
ཡིན་ལ། སྔ་མ་དགོངས་པ་ཅན་མ་ཡིན་པས་དེ་ལ་སྐུར་བ་གདབ་པར་མི་བྱའོ། །ཆོས་
ཀྱི་དབྱིངས་བཞིན་དུ་སེམས་ཅན་གྱི་རང་བཞིན་གནས་རིགས་ལ་དབྱེར་མེད་པའི་ཕྱིར་
ཐེག་པ་གཅིག་ལས་ཐེག་པ་ཐ་དད་པ་གསུམ་མི་འཐད་པ་རིགས་པས་གྲུབ་ལ། གདུལ་
བྱའི་བསམ་པ་ལ་ལྟོས་ནས་གསུམ་བསྟན་པ་ནི་དངོས་པོ་ལ་བདེན་པ་ངེས་པའི་དོན་
མ་ཡིན་ཏེ། ལང་ཀར་གཤེགས་པར། བྱིས་པ་རྣམས་ནི་དྲང་བའི་ཕྱིར། །ང་ཡིས་ཐེག་
པའི་དབྱེ་བ་བརྗོད། །ཐེག་པ་རྣམ་བཞག་ཡོད་མ་ཡིན། །ང་ཡིས་ཐེག་པ་གཅིག་ཏུ་
བརྗོད། །ཅེས་གསུངས་སོ། །ཚོགས་བསགས་དང་ཤེས་རབ་ཆེ་ཆུང་གི་དབང་གིས་
གསུམ་དུ་རྣམ་པར་བཞག་པ་ཉིད་དོ། ། ན་
དེ་ཡང་དཔེར་ན་ཐག་རིང་པོར་བགྲོད་པའི་མགྲོན་པོ་རྣམས་ངལ་བ་སེལ་ཕྱིར་རིམ་
པར་གནས་འཛིན་ཅིང་འགྲོ་བ་བཞིན། འཁོར་བའི་ལམ་གྱིས་ཡུན་རིང་པོར་དུབ་ཅིང་
ཟབ་མོའི་ལམ་ལ་རྩོལ་མི་ནུས་པའི་བློ་དམན་རྣམས་རེ་ཞིག་ངལ་གསོ་ཞིང་འཁོར་བ་
ལས་སེམས་དབེན་པའི་དོན་དུ་དགོངས་ནས་ཐེག་པ་གསུམ་དུ་བསྟན་ཏེ། ལང་ཀར་
གཤེགས་པ་ལས། གཞན་ཡང་བློ་གྲོས་ཆེན་པོ་ཉོན་མོངས་པའི་སྒྲིབ་པ་དང་ལས་ཀྱི་
བག་ཆགས་མ་སྤངས་པའི་ཕྱིར། ཉན་ཐོས་དང་རང་སངས་རྒྱས་ཐམས་ཅད་ལ་ཐེག་
པ་གཅིག་ཏུ་མ་བཤད་དོ། །ཆོས་བདག་མེད་པར་མ་རྟོགས་ཤིང་དངོས་པོ་དང་བཅས་
པའི་འཆི་འཕོ་མ་སྤུངས་པའི་ཕྱིར་ཐེག་པ་གསུམ་དུ་བསྟན་ཏེ། ཞེས་དང་ཐེག་པ་གཅིག་
- 309 -

17 དབུ་མ་རིན་ཆེན་ཕྲེང་བ་རྩ་འགྲེལ། ་ཏའི་
པོ་ཁོང་དུ་ཆུད་པ་འདི་ནི་ང་མ་གཏོགས་པར་མུ་སྟེགས་ཅན་དང་ཉན་ཐོས་དང་རང་
སངས་རྒྱས་དང་ཚངས་པ་ལ་སོགས་པས་མ་ཐོབ་པ་དང་། གཟུང་འཛིན་གྱི་རྟོག་པ་
སྤངས་ཤིང་གཏན་མི་འབྱུང་བའི་ཕྱིར་ཐེག་པ་གཅིག་པུ་ཞེས་སོགས་གསུངས་པའི་
ཕྱིར་རོ། །གཞན་ཡང་ཉན་རང་རྣམས་ཀྱི་བདག་མེད་པ་ཉིད་ཀྱང་ཆོས་ཀྱི་དབྱིངས་
དང་མཚུངས་པ་དང་། གོང་དུ་བགྲོད་པས་ན་ཡཱ་ན་ཞེས་ཐེག་པ་ཡིན་པ་ཙམ་དུ་འདྲ་
བ་དང་། ཉན་རང་རྣམས་རེ་ཞིག་རྣམ་པར་གྲོལ་བ་ཡང་ཐེག་ཆེན་གྱི་རྣམ་གྲོལ་མཐར་
ཐུག་དང་རྣམ་པར་གྲོལ་བ་ཙམ་དུ་འདྲ་བའི་ཕྱིར་མཐར་ཐུག་ཐེག་པ་གཅིག་ཉིད་དེ།
དམ་པའི་ཆོས་པདྨ་དཀར་པོ་ལས། ཤཱ་རིའི་བུ་མ་འོངས་པའི་དུས་ན་སངས་རྒྱས་པདྨའི་
འོད་ཅེས་བྱ་བར་འགྱུར་རོ་ཞེས་ལུང་བསྟན་པའི་ཕྱིར་དང༌། འདི་ལྟར་མྱ་ངན་འདས་
པ་གང་བརྗོད་པ། །འཁོར་བའི་སྡུག་བསྔལ་དག་ལས་ཁྱེད་ཐར་ཡང་། །ཁྱོད་ནི་ད་
དུང་མྱ་ངན་ཡོངས་མ་འདའ། །སངས་རྒྱས་ཐེག་པ་འདི་ནི་བཙལ་བར་གྱིས། །ཞེས་
གསུངས་པས་ཉན་ཐོས་རྣམས་འགོག་པ་ལས་བསླངས་ཏེ་ཐེག་ཆེན་ལ་བསྐུལ་བར་
མཛད་དོ། ། ཏིང་རྒྱལ་ལས། འགྲོ་རྣམས་ཐམས་ཅད་སངས་རྒྱས་ཉིད་འགྱུར་གྱི། །
འདི་ན་སྣོད་མིན་སེམས་ཅན་འགའ་ཡང་མེད། །ཅེས་སོགས་དང༌། དཔལ་ཕྲེང་སེང་
གེའི་སྒྲའི་མདོ་ལས། ཉན་རང་དགྲ་བཅོམ་རྣམས་འཁོར་བ་ལ་གཤེད་མའི་རལ་གྲི་
གདེངས་པ་ལྟར་འཇིགས་སྐྲག་ཡོད་པ་དང་། དེ་རྣམས་ལ་སྐྱེ་བ་མ་ཟད་པ་ཡོད་དེ།
གང་དེ་མ་སྤངས་པས་མྱ་ངན་ལས་འདས་པ་ལ་རིང་དུ་གྱུར་ཅིང་དེ་རྣམས་ལ་སྤང་བར་
བྱ་བ་དུ་མ་ཡོད་པར་གསུངས་སོ། །འོ་ན་དེ་དག་ལ་ཟད་དང་མི་སྐྱེ་ཤེས་པ་བསྟན་པ་
ཅི་ཞེ་ན། དེ་ནི་མདོ་དེར་དྲང་བའི་དོན་ཡིན་པ་དང༌། ཉན་རང་གི་རྟོགས་པ་དང་རྣམ་
གྲོལ་གྱི་ཤེས་པ་བསྟན་པ་རྣམས་ཀྱང་མཐར་ཐུག་མ་ཡིན་ཞིང་དྲང་དོན་ཡིན་པར་བཤད་
པས། 
གཞུང་འདིར་ཐེག་ཆེན་གྱི་སྐྱེ་བ་མེད་པ་དང་ཟད་ཅིང་མི་སྐྱེ་བ་གཅིག་པར་
གསུངས་པ་ཡང་དགོས་པའི་དབང་གིས་དྲང་དོན་ཡིན་ཞིང་ཐེག་ཆེན་དང་ལྟ་བ་རྣམ་
པ་ཀུན་ཏུ་འདྲ་བ་མིན་པར་གསལ་ལོ། །ལང་གཤེགས་ལས། ཉན་རང་རྣམས་ལས་
- 310

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཉོན་སྤངས་པས་འཁོར་བ་ལས་ལྡོག་ཀྱང་ཟག་མེད་ཀྱི་དབྱིངས་ལས་རེ་ཞིག་མི་ལྡོག་
གོ །དེ་དག་ལ་བསམ་གྱིས་མི་ཁྱབ་པར་འགྱུར་བའི་སྐྱེ་བོར་བརྗོད་དོ། །དེ་དག་གི་
སྤངས་རྟོགས་དང་རྣམ་གྲོལ་རྣམས་ཀྱང་མཐར་ཐུག་པ་མིན་ཞིང་། མེ་ཤི་བ་བཞིན་
འདས་ནས་བསྐལ་བ་ཇི་སྙེད་པར་སངས་རྒྱས་ཀྱི་ཞིང་དག་པར་པདྨའི་སྙིང་པོར་གནས་
པ་དང༌། དེ་ནས་འོད་དཔག་མེད་ལ་སོགས་པ་སངས་རྒྱས་རྣམས་ཀྱི་འོད་ཟེར་གྱིས་
སད་པར་བྱས་ནས་ཐེག་ཆེན་ལ་བསྐུལ་བའི་ཚུལ་མང་དུ་གསུངས་སོ། །དེའི་ཕྱིར་
གལ་ཏེ་སངས་རྒྱས་ཀྱིས་གསུངས་པའི་དགོངས་དོན་རྣམས་ཇི་བཞིན་ངེས་པར་མི་་
རྟོགས་ན་བཏང་སྙོམས་སུ་བཞག་པ་ཉིད་ཀྱིས་བདག་རང་ཉིད་ཆུད་ཟ་བ་ལས་བསྲུང་
བར་བྱ་བ་ཁོ་ན་ཡིན་ལ། ཐེ་ཚོམ་མི་ཟ་བ་དང་བཏང་སྙོམས་ཀྱིས་ནི་ནམ་ཡང་སྡིག་
པར་མི་འགྱུར་ཏེ། མདོ་ལས། བར་མར་འདུག་པ་ལ་ཆོས་སྤོང་བའོ་ཞེས་ང་མི་སྨྲའོ། །
ཞེས་གསུངས། རང་གིས་མ་རྟོགས་པའི་རྒྱུ་མཚན་དུ་བྱས་ནས་ཆོས་ལ་ཞེ་སྡང་བས་
སྡིག་པ་ཆེན་པོར་འགྱུར་ལ་དགེ་བའི་དངོས་པོར་ཅུང་ཟད་ཀྱང་མི་འགྱུར་རོ། །དེ་བས་
ན་ཐེག་པ་ཆེན་པོ་ལ་ཞེ་སྡང་བ་ནི་བདག་ལེགས་སུ་འདོད་པ་རྣམས་ཀྱིས་བྱ་མི་རིགས་
པས་གནས་འདི་ལ་བག་ཡོད་པར་བྱ་བ་གལ་ཆེའོ། །དེ་ལྟར་ན་རང་ལམ་ལ་མཐར་
ཐུག་མཆོག་ཏུ་ཞེན་ཅིང་ཆགས་ཐེག་ཆེན་གྱི་ལམ་ལ་སྡང་བས་སྨོད་པར་མི་བྱ་བར།
ཐེག་ཆེན་འདི་ནི་མཐར་ཐུག་ལས་ཅན་ཐམས་ཅད་མི་གནས་པའི་མྱ་ངན་ལས་འདས་
པའི་དབྱིངས་སུ་འགྲོ་བའི་ཞི་སྒོ་གཅིག་པུར་གྱུར་ཏོ་སྙམ་དུ། དེ་བཞིན་གཤེགས་པའི་
བཀའ་ལ་བསྟེན་ནས་གུས་པར་བྱ་དགོས་སོ། ། ན་
སྡུད་པ་ལས། དེ་ལྟར་བྱང་ཆུབ་ལ་འཇུག་ཞུམ་པའི་སེམས་མེད་པ། །འདི་ནི་གང་ཟག་
དམ་པ་རྣམས་ཀྱི་གོ་ཆ་མཆོག ། ཅི་ཕྱིར་འདི་ནི་བྱང་ཆུབ་ཐེག་ཆེན་བྱ་ཞེ་ན། །དེ་གང་
ཞོན་ནས་སེམས་ཅན་ཐམས་ཅད་མྱ་ངན་ཟློ། །ཞེས་སོ། །གསུམ་པ་ཐེག་དམན་གྱི་
སྡེ་སྣོད་ལས་བཤད་པ་ཐེག་ཆེན་གྱི་ལམ་འབྲས་རྫོགས་པ་མིན་པ་ལ་གསུམ
། ཉན་
ཐོས་ཀྱི་སྡེ་སྣོད་ལས་བྱང་ཆུབ་སེམས་དཔའི་སྤྱོད་པ་རྫོགས་པར་མ་གསུངས་པ་དང་
• 3ll -

དབུ་མ་རིན་ཆེན་ཕྲེང་བ་རྩ་འགྲེལ།
བདེན་བཞིའི་ཕྱོགས་མཐུན་ཙམ་གྱིས་སངས་རྒྱས་མི་འགྲུབ་པ་དང༌། མཁས་པས་
ཐེག་ཆེན་གྱི་སྡེ་སྣོད་བཀར་བཟུང་རིགས་པའོ། །དང་པོ་ནི། ཉན་ཐོས་སོགསའ། གལ་
ཏེ་འདི་སྙམ་དུ་ཉན་ཐོས་ཀྱི་ཐེག་པ་ཁོ་ནས་སངས་རྒྱས་ཉིད་འཐོབ་པས་རྒྱུ་ལྷག་པ་
འདིས་ཅི་ཞིག་བྱ་ཞེ་ན། ཐེག་པ་ཆེ་ཆུང་གི་ལམ་ཐམས་ཅད་ཐུན་མོང་མ་ཡིན་ཏེ། ཉན་
ཐོས་ཀྱི་ཐེག་པ་སྟོན་པའི་ཐེག་དམན་གྱི་སྡེ་སྣོད་དེ་ལས་ནི་བྱང་ཆུབ་སེམས་དཔའི་
སྨོན་ལམ་ཆེན་པོ་བཅུ་ལ་སོགས་པ་དང་། སྙིང་རྗེ་ཆེན་པོ་ལ་སོགས་པ་དང་ས་དང་
ཕ་རོལ་ཏུ་ཕྱིན་པ་བཅུ་དང་ཚོགས་གཉིས་དང་བསམ་གྱིས་མི་ཁྱབ་པའི་ཆོས་ཉིད་ལ་
སོགས་པའི་མཐའ་བྲལ་གྱི་ལྟ་བ་ཟབ་མོ་དང་སྤྱོད་པ་རླབས་ཆེན་པོ་དང་བྱང་སེམས་
ཀྱི་ཐབས་ལ་མཁས་པའི་མཐུ་ཕུལ་དུ་བྱུང་བ་སོ་སྐྱེ་དང་ཉན་རང་གིས་བསམ་གྱིས་མི་
ཁྱབ་པའི་ཁྱད་ཆོས་རྣམས་ཐེག་ཆེན་ལས་གསུངས་ཀྱང་དམན་སྡེ་ལས་དེ་འདྲའི་ལྟ་
སྤྱོད་དང་ཡོངས་སུ་བསྔོ་བ་ཁྱད་པར་ཅན་སོགས་རྒྱས་པར་མ་བཤད་ལ
། དམན་སྡེ་
ལས་བཤད་པ་དེ་ཙམ་ཞིག་ཉམས་སུ་བླངས་པས་བསྐལ་བ་གྲངས་མེད་གསུམ་ན་
འཚང་རྒྱ་བའི་ལམ་རྫོགས་པར་སྒོམ་པའི་བྱང་ཆུབ་སེམས་དཔའ་ཡིན་པར་ག་ལ་འགྱུར་
ཏེ་མི་སྲིད་དོ། ། སྤྱོད་པ་རྒྱ་མཚོ་རྣམ་པར་དག་བྱེད་ཅིང་། །ཞེས་པས་ཉན་ཐོས་ཀྱི་
སྤྱོད་པ་ལྟར་མུར་ཐུག་པ་མ་ཡིན་པར་མཐའ་མེད་ཅིང་རྒྱ་ཡོངས་སུ་མ་ཆད་དེ། འཁོར་
བ་མཐའ་མེད་པས་ཡུལ་སེམས་ཅན་དེ་སྙེད་ཀྱི་དོན་བྱ་བའི་དགེ་བའི་སྤྱོད་པའང་ཚད་
མེད་ལ། 
གལ་ཏེ་དམན་སྡེ་ལས་བཤད་པ་དེ་ལས་སངས་རྒྱས་ཀྱི་རྒྱུ་ལྷག་པ་མེད་ཅིང་
དེ་ཙམ་ཉམས་སུ་བླངས་པས་འཚང་རྒྱ་བར་འདོད་ན་ཁྱེད་ཅག་ཀྱང་བྱང་ཆུབ་སེམས་
དཔའ་དང་སྟོབས་འདྲ་བར་གྱུར་པས་བྱང་ཆུབ་མཆོག་ཏུ་སེམས་བསྐྱེད་ནས་གྲངས་
མེད་གསུམ་དུ་བསྒྲུབས་པས་ཅིའི་ཕྱིར་འཚང་རྒྱ་བར་མི་འགྱུར་ཏེ། འཚང་རྒྱ་བའི་
ལམ་ཁྱེད་རང་ལ་ཡོད་པའི་ཕྱིར། དེ་ལྟར་ངེས་པར་ཁས་ལེན་དགོས་སོ། །གཞན་
ཡང་འདི་ལྟར། 
ཀུན་ནས་ཉོན་མོངས་པ་ནི་ཁམས་གསུམ་སྟེ་དེར་ཉོན་མོངས་པར་
འགྱུར་བས་སོ། །བྱང་ཆུབ་སེམས་དཔས་ཉོན་མོངས་པ་ཆེད་དུ་མ་སྤངས་ཤིང་དེར་
-312

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གནས་ཀྱང་ཀུན་ནས་ཉོན་མོངས་པར་མི་འགྱུར་བ་ནི་བསམ་གྱིས་མི་ཁྱབ་པའི་ཐབས་
སོ། །རྣམ་བྱང་ནི་བསྡུས་ན་རླབས་ཆེན་པོ་དང་ཆེ་བ་ཉིད་ཀྱི་བསམ་པས་རྣམ་མཁྱེན་
སྒྲུབ་པ་ལ་འཇུག་པའོ། ། དེ་ཡང་རང་ཉིད་མཐའ་གཅིག་ཏུ་མྱང་འདས་ལ་གཞོལ་བའི་
ཕྱིར་སྲིད་པ་དང་སྲིད་པའི་ལོངས་སྤྱོད་ལ་ཆགས་པའི་ཀུན་ཉོན་ལས་རྣམ་པར་གྲོལ་
བས་རླབས་པོ་ཆེའི་བསམ་པ་དང་། སྙིང་རྗེ་ཆེན་པོ་དང་ཐབས་མཁས་སྔོན་དུ་འགྲོ་
བའི་ཕྱིར་སེམས་ཅན་ལ་ལྟ་བས་ཐེག་པ་ཆེན་པོའི་ལྟ་སྤྱོད་མཆོག་ལ་དམིགས་པའི་
ཕྱིར་ཆེ་བ་ཉིད་ཀྱི་བསམ་པ་སྟེ། དེ་ཉིད་ཀྱི་ཕྱིར་བྱང་ཆུབ་སེམས་དཔའི་ལམ་འདི་ཉན་
རང་དང་ཐུན་མོང་མ་ཡིན་པའོ། །ཡང་བྱང་སེམས་ཀྱི་ཏིང་ངེ་འཛིན་གྱི་མིང་ཡང་ཉན་
རང་རྣམས་ཀྱིས་མི་ཤེས་ན་དེ་ལ་སྙོམས་པར་འཇུག་པ་ལྟ་ཅི་སྨོས་ཞེས་གསུངས་པས་
ལྟ་སྒོམ་ཐམས་ཅད་ཐེག་ཆེན་ཁྱད་པར་དུ་འཕགས་སོ། །དེར་མ་ཟད་བྱང་ཆུབ་སེམས་
དཔའི་ཕར་ཕྱིན་རེ་རེའང་དྲུག་དྲུག་ཚང་བའི་སྒོ་ནས་ཉམས་སུ་ལེན་པའི་ཐབས་མང་
བས་ཚུལ་ཁྲིམས་ཙམ་གྱི་མཐའ་ཡང་བསམ་གྱིས་མི་ཁྱབ་ན་སྤྱོད་པ་གཞན་རྣམས་ལྟ་
ཅི་སྨོས། དཀོན་མཆོག་སྤྲིན་ལས། རིགས་ཀྱི་བུ་ཇི་ལྟར་ན་བྱང་སེམས་བྱང་ཆུབ་
སེམས་དཔའི་བསླབ་པའི་སྡོམ་པས་བསྡམས་པ་ཡིན་ཞེ་ན་དེས་འདི་ལྟར་དཔྱོད་དེ།
སོ་སོར་ཐར་བའི་སྡོམ་པ་ཙམ་གྱིས་བདག་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་མི་ནུས་ཀྱི། དེ་བཞིན་གཤེགས་
པས་གང་མདོ་དེ་དང་དེ་དག་ལས་བྱང་ཆུབ་སེམས་དཔའི་སྤྱོད་པ་དང་བྱང་ཆུབ་སེམས་
དཔའི་བསླབ་པའི་གནས་བཅས་པ་དེ་དག་ལ་བདག་གིས་བསླབ་པར་བྱའོ་ཞེས་སོགས་
རྒྱ་ཆེར་གསུངས་སོ། ། སོ་སོར་ཐར་པའི་སྡོམ་པ་མཚོན་པ་ཙམ་སྟེ་དྲན་ཉེ་སོགས་ཐུན་
གཞན་རྣམས་ཀྱང་ཤེས་པར་བྱའོ། །གཞན་ཡང་བྱང་ཆུབ་སེམས་དཔའི་
རང་དང་གཞན་བླ་ན་མེད་པའི་བྱང་ཆུབ་ཐོབ་པའི་ཕྱིར་སྨོན་ལམ་ཟབ་མོ་ལ་སོགས་
པའི་བྱིན་རླབས་སམ་རྟེན་རྣམས་རྫོགས་པར་ཐེག་པ་དམན་པའི་སྡེ་སྣོད་དུ་སངས་་་་
རྒྱས་ཀྱིས་མ་བཤད་དེ་ཉན་ཐོས་རྣམས་རེ་ཞིག་དེའི་སྣོད་མ་ཡིན་པས་སོ། །དོན་འདི་
- 313 -

༈ དབུ་མ་རིན་ཆེན་ཕྲེང་བ་རྩ་འགྲེལ། ལས་
ལ་ནི་རྒྱལ་བ་སངས་རྒྱས་ཉིད་ལས་ལྷག་པ་མི་སླུ་བའི་ཚད་མ་གཞན་སུ་ཞིག་ཡོད་དེ་
སུ་ཡང་མེད་པས། སངས་རྒྱས་ལ་གུས་པས་དེས་གསུངས་པའི་ཐེག་ཆེན་གྱི་སྡེ་སྣོད་
སྤང་བར་མི་བྱའོ། །གཞན་དུ་ན་དེ་བཞིན་གཤེགས་པའི་རྗེས་སུ་འཇུག་པ་མ་ཡིན་
པར་གསུངས་ཏེ། རྒྱལ་པོ་ཚངས་པའི་བྱིན་གྱིས་ཞུས་པར། བསྟན་པ་འདི་ལ་དད་པ་
གཞི་ཡིན་ཏེ། །གང་ཟག་གང་ཞིག་བསྟན་ལ་མ་དད་དེ། །ང་ཡི་མ་ཡིན་ང་ཡང་དེ་ཡི་
མིན། །བསྒྲོད་པ་ཕུན་ཚོགས་གཞི་ནི་དད་པ་ཡིན། །ཞེས་དང་། དེ་དག་དད་མེད་
རབ་ཏུ་བྱུང་ནས་ནི། །འདྲེན་པའི་བསྟན་ལ་དེ་དག་སུན་ཡང་འབྱིན། །དེས་ནི་བསྟན་
པ་འདི་ལ་གཏིང་མི་ཚུགས། །ཆོས་གོས་འཆང་བ་ཙམ་གྱིས་དགེ་སློང་བརྗོད། །ཞེས་
དང༌། 
ཡང་བཅོམ་ལྡན་འདས་ཀྱིས་རྒྱལ་པོ་ཆེན་པོ་བཞི་པོ་འདི་དག་ནི་བསྟན་པ་འདི་
ལ་རབ་ཏུ་བྱུང་བའི་གཡང་ས་ཡིན་ཏེ། བཞི་གང་ཞེ་ན། སངས་རྒྱས་ལ་མ་གུས་པ་
དང༌། དམ་པའི་ཆོས་སྤོང་བ་དང་། ཆོས་སྨྲ་བ་ལ་སྡང་བ་དང་། མངོན་པར་བརྩོན་
པ་མེད་པར་དད་པས་བྱིན་པ་ལེན་པ་སྟེ་བཞི་པོ་དེ་དག་གོ །ཞེས་གསུངས་སོ། །གཉིས་
པ་ནི། རྟེན་དང་སོགས༡། 
འཕགས་པའི་བདེན་བཞི་དང་ཕྱོགས་མཐུན་སོ་བདུན་པོ་
ཙམ་བསྐལ་པ་གྲངས་མེད་གསུམ་དུ་བསྒོམས་པས་སངས་རྒྱས་ཐོབ་པར་འགྱུར་རོ་
ཞེ་ན། མ་ཡིན་ཏེ། དེས་ནི་དམན་པའི་དགྲ་བཅོམ་པ་ཙམ་ལས་ཐུན་མོང་མ་ཡིན་པའི་
ཡོན་ཏན་ལྷག་པར་ལྡན་པ་སངས་རྒྱས་ཀྱི་རྒྱུ་ཡོངས་སུ་རྫོགས་པ་མིན་པའི་ཕྱིར་ཏེ
ཉན་ཐོས་ཉིད་འཐོབ་པའི་བྱིན་རླབས་སམ་རྟེན་དང་མི་རྟག་སྡུག་བསྔལ་སོགས་་་་་
འཕགས་པའི་བདེན་དོན་རྣམས་དང་དྲན་པ་ཉེར་བཞག་ལ་སོགས་པ་བྱང་ཆུབ་ཀྱི་
ཕྱོགས་དང་མཐུན་པའི་སྒོམ་པ་དང་ལྡན་པའམ་འབྲེལ་བ་ཡི་ལམ་འདི་རྣམས་ནི
། ཉན་
ཐོས་དང་ཐུན་མོང་བ་ཡིན་པ་དེ་ལས་སངས་རྒྱས་ཀྱི་ཁྱད་ཆོས་ཐུན་མོང་མ་ཡིན་པའི་
འབྲས་བུ་རྣམས་རྒྱུ་གང་གིས་ལྷག་ཏེ་ལྷག་པ་མ་ཡིན་པར་ཐལ། རྒྱུ་ཐུན་མོང་བ་ལས་
འབྲས་བུ་ཐུན་མོང་མིན་པ་འབྱུང་མི་སྲིད་པའི་ཕྱིར་དང་རྒྱུ་ཐ་དད་པ་ལས་འབྲས་བུ་
ཐ་དད་པ་འབྱུང་དགོས་ན་དེ་ལ་དེ་མེད་པའི་ཕྱིར་རོ། །ལྟ་སྒོམ་སྤྱོད་པ་ཐམས་ཅད་
-314

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཀྱིས་ཐེག་པ་ཆེ་ཆུང་ལ་ཁྱད་པར་ཆེ་བས་འབྲས་བུ་ལའང་ཁྱད་པར་ཡོད་དགོས་ལ།
རྒྱུ་ལ་ཁྱད་པར་མེད་ན་འབྲས་བུ་ལའང་ཁྱད་པར་མེད་པར་འགྱུར་རོ། །ཁྱད་པར་ནི་
ཤིན་ཏུ་ཆེ་སྟེ་ཉི་མ་དང་སྲིན་བུ་མེ་ཁྱེར་ལྟ་བུ་དང༌། ཆུ་ཐིགས་དང་རྒྱ་མཚོའི་དཔེ་
སོགས་གསུངས་པ་དང་། མདོ་ལས། བཅོམ་ལྡན་འདས་ཀྱིས་འོད་སྲུང་དཔེར་ན་
བརྒྱར་གཤག་པའི་སྐྲའི་རྩེ་མོའི་ཐོག་མས་མར་གྱི་ཐིགས་པ་བླངས་པ་ཚད་ཡོད་པ་
དེ་བཞིན་དུ་ཉན་ཐོས་དང་། རང་སངས་རྒྱས་དམིགས་པ་ཅན་གྱིས་འདུས་མ་བྱས་
པའི་ཡེ་ཤེས་ནི་ཆུང་ངོ་དམིགས་པ་དང་བཅས་པའོ། ། འོད་སྲུང་ཇི་ལྟར་འབྲས་བུའི་
ཕུང་པོ་ཆེན་པོ་ལས་གྲོག་སྤུར་ཕྲ་མོས་ཁྱེར་བའི་ཟས་ཀྱི་འབྲུ་གཅིག་པོ་དེ་བཞིན་དུ།
འོད་སྲུང་ཉན་ཐོས་དང་རང་སངས་རྒྱས་དམིགས་པ་ཅན་ཐམས་ཅད་ཀྱི་ཟག་པ་མེད་
པའི་རྣམ་པར་གྲོལ་བའི་འབྲས་བུར་བལྟའོ། ། 11 :: 1:|:
ཞེས་སོགས་གསུངས། སངས་རྒྱས་དང་དགྲ་བཅོམ་གྱི་ཁྱད་པར་མ་ཟད། ཐེག་པ་
ཆེན་པོ་ལ་མོས་པས་སྤྱོད་པའི་བྱང་ཆུབ་སེམས་དཔའི་མི་དམིགས་པའི་ཡེ་ཤེས་དང་
བསོད་ནམས་ཀྱི་སྟོབས་ཀྱིས་ཉན་རང་རྣམས་ཟིལ་གྱིས་གནོན་ཅིང་ཡོན་ཏན་ལྷག་
པར་འགྱུར་བ་ལང་གཤེགས་ལས་གསུངས། རྒྱན་ལས་ཀྱང༌། བློ་ལྡན་ཉན་ཐོས་
ཚོགས་རྣམས་དགེ་བ་རྒྱ་ཆེན་དོན་ཆེན་དང་། །མཐའ་ཡས་རྟག་རྒྱུན་མི་འཆད་ཟད་
མི་ཤེས་པས་ཟིལ་གྱིས་གནོན། །ཞེས་དང༌། ཉན་ཐོས་ཀྱི་ཐེག་པ་བ་སད་པའི་
གཏམ་ལས། བརྩེ་བའི་བསམ་ཀུན་བློ་ཆེན་པ་ཡི་ཐེག་པ་ཆེན་པོ་པ་ནི་ཚུལ་ཁྲིམས་
འཆལ་ཀྱང་སླ། །ཚུལ་དང་ལྡན་པའི་སྔར་མ་བསམ་པ་དམན་པའི་ཉན་ཐོས་ཐེག་པ་
བ་ནི་དེ་ལྟ་མིན། །བཤང་བའི་ནང་ན་གནས་པའི་འོད་ཆེན་ཡིད་བཞིན་ནོར་བུར་གྱུར་
པ་ཡང་ནི་མཆོག་ཡིན་གྱི། །གསེར་གྱི་ནང་ན་གནས་པའི་འོད་ཅན་ནོར་བུ་མཆིང་བུ་
ཡང་ནི་དེ་ལྟ་མ་ཡིན་ནོ། །ཐེག་པ་ཆེན་པོ་ལ་མོས་ལས་དང་ཉོན་མོངས་དྲི་མས་
བསྒྲིབས་ན་ཡང་། ། ཡོན་ཏན་གྱིས་ནི་ཐེག་གཞན་བསྟེན་པའི་དྲི་མ་བཏོན་པའི་འཕགས་
པས་ཐུབ་མི་ནུས། ། ཉི་མའི་འོད་ཟེར་བླ་མེད་གང་ཞིག་སྤྲིན་གྱིས་བཀོད་པས་བསྒྲིབས་
-315 -

། དབུ་མ་རིན་ཆེན་ཕྲེང་བ་རྩ་འགྲེལ། ཨི་
ན་ཡང་། །དེ་ནི་སྤྲིན་དང་བྲལ་བའི་མཁའ་སྤྱོད་མེ་ཁྱེར་རྣམས་ལ་ག་ལ་ཡོད། །ཅེས་
གསངས་པས་དེ་འདྲའི་ཁྱད་པར་དུ་འགྱུར་བའི་རྒྱུ་ཚོགས་རྣམས་ཐེག་ཆེན་ཁོ་ན་ལ་
ཡོད་པའི་ཕྱིར་རོ། །གསུམ་པ་ནི། བྱང་ཆུབ་སོགས༡། ཐེག་པ་དམན་པའི་སྡེ་སྣོད་
ལས་ཀྱང་ཐེག་པ་གསུམ་ཀའི་ལམ་བཤད་པས་ཅིའི་ཕྱིར་ཐེག་ཆེན་ལ་ཚང་ཞེ་ན། བྱང་
ཆུབ་སེམས་དཔའི་སྤྱོད་པ་རྫོགས་པ་ལ་བརྟེན་ཅིང་གནས་པའི་དོན་ཉན་ཐོས་ཀྱི་མདོ་
སྡེ་ལས་ནི་ཐུན་མོང་གི་ལམ་ཉི་ཚེ་ཙམ་ལས་ཐུན་མོང་མ་ཡིན་པ་རྣམས་བཀའ་མ་་་་་
བསྩལ་ཅིང་། དེ་ལས་གཞན་ཐེག་པ་ཆེན་པོ་རྣམས་ལས་རྒྱས་ཤིང་ཚང་བ་བཀའ་
བསྩལ་པ་ཡིན་པ་དེའི་ཕྱིར་ཐེག་པའི་གོ་རིམ་ལ་མཁས་པ་རྣམས་ཀྱིས་ཐེག་པ་ཆེན་པོ་
འདི་བཀའི་མཐར་ཐུག་ཡིན་པར་ཟུངས་ཤིག འདི་ལྟ་བུའི་གནས་ཟབ་མོ་ལ་སངས་
རྒྱས་ཉིད་ཚད་མ་ཡིན་པས་གང་ཟག་ཚད་མའི་ལུང་དེ་ཚད་མར་འཛིན་དགོས་ཏེ། འོད་
མདོ་ལས། དེ་བས་མཁས་པ་རང་བཞིན་རིག་པའི་མི། ། གང་ཞིག་ང་ཡི་ཚིག་ལ་ཡིད་
ཆེས་ཏེ། །རྒྱལ་བའི་ཡེ་ཤེས་ཕུང་པོ་དཔང་བྱས་ཤིང་། །སངས་རྒྱས་ཉིད་ཀྱིས་མཁྱེན་
ཅེས་ཚིག་ཏུ་བརྗོད། །བདག་གི་བདེན་པའི་ཚིག་ལ་ཡིད་ཆེས་མཛོད། །ཅེས་སོ། །
བཞི་པ་ཐེག་པ་གསུམ་གསུངས་པའི་དགོས་པ་ནི། བརྡ་སྤྲོད་སོགས༣། ཐེག་པ་གསུམ་
གསུངས་པ་ནི་གདུལ་བྱ་བཀྲི་བའི་རིམ་པ་ཡིན་ཏེ་དཔེར་ན་བྱིས་པ་ལ་ཡི་གེའི་བརྡ་
སྤྱོད་པ་དག་ཇི་ལྟ་བུར་དང་པོར་ཡི་གེ་ཕྱི་མོ་ནས་ཀློག་ཏུ་འཇུག་གི་རྒྱས་པ་ནི་བརྡ་མི་
སྤྲོད་པ་ལྟར། དེ་བཞིན་དུ་སངས་རྒྱས་ཀྱིས་ཀྱང་གདུལ་བྱ་རྣམས་ལ་ཐོག་མ་ནས་
རྟོགས་པར་དཀའ་བའི་ཆོས་མི་སྟོན་གྱི་རང་རང་གི་བློ་ཡུལ་དུ་ཅི་ཙམ་དུ་བཟོད་པའི་
རིམ་པ་དེ་ཙམ་གྱི་ཆོས་སྟོན་ཏོ། ། དེ་དག་
དེའི་རིམ་པ་འདི་ལྟར་ཡིན་ཏེ། གདུལ་བྱ་ཁ་ཅིག་ལ་ནི་སྲོག་གཅོད་སོགས་ཀྱི་སྡིག་
པ་བྱེད་པ་རྣམས་ནི་སྡིག་པ་ལས་རྣམ་པར་བཟློག་པའི་ཕྱིར་དགའ་བྱེད་ལ་སོགས་པའི་
མདོ་ལས་འབྱུང་བ་ལྟར་ཆོས་སྟོན་ཏེ། དེ་ལ་ཡང་གདུལ་བྱའི་སྐྱེས་བུ་ཆུང་ངུའི་བསམ་
པ་ཅན་ཁ་ཅིག་ལ་ནི་བསོད་ནམས་ཀྱི་འབྲས་བུ་ལྷ་མིའི་གོ་འཕང་ཙམ་འབའ་ཞིག་
- 316 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
འགྲུབ་པའི་ཕྱིར་སྡོང་པོ་བཀོད་པ་ལ་སོགས་པའི་མདོ་ལས་གསུངས་པ་ལྟར་དགེ་བ་
བཅུ་ལ་སོགས་པའི་ཆོས་སྟོན་ཏོ། །གདུལ་བྱའི་སྐྱེས་བུ་འབྲིང་གི་བསམ་པ་ཅན་ཉན་
ཐོས་ཀྱི་རིགས་ཅན་ཁ་ཅིག་ལ་ནི་འཁོར་བ་མཐའ་གཅིག་ཏུ་སྤང་བྱ་དང་མྱང་འདས་
བླང་བྱ་དང་། གཟུང་འཛིན་རྫས་ཐ་དད་པ་གཉིས་ལ་བརྟེན་ཅིང་གང་ཟག་གི་བདག་
མེད་པ་ལ་སོགས་པ་སྟོན་ལ། གདུལ་བྱ་ཐེག་ཆེན་སེམས་ཙམ་པ་ཁ་ཅིག་ལ་ནི་གཟུང་
འཛིན་རྫས་ཐ་དད་ཀྱིས་སྟོང་པའི་སེམས་ཙམ་ལས་ཆོས་ཐམས་ཅད་བདག་མེད་པར་
སྟོན་ལ། དེ་བའི་གོང་དུ་དབུ་མའི་རིགས་ཅན་རྣམས་ལ་གཟུང་འཛིན་གཉིས་དང་
སེམས་ཙམ་ལ་ཡང་མི་བརྟེན་པར་སྟོན་ཏོ། །རྒྱ་འགྲེལ་དུ་གཉིས་ལ་མི་བརྟེན་པ་ཐེག་
ཆེན་ཁོ་ན་ལ་བཞག་གི་ཁྱད་པར་མ་ཕྱེས་ཏེ་རྩ་བ་ལྟར་རོ། །འདི་དག་གི་དོན་ནོར་བུ་
སྦྱོང་བ་དང་བྱིས་པ་ཟས་ཀྱིས་གསོ་བའི་དཔེ་ལ་སོགས་པ་མདོ་སྡེ་རྣམས་ལས་རྒྱ་ཆེར་
ཤེས་པར་བྱའོ། །དངོས་པོ་ལ་མངོན་ཞེན་གོམས་པ་གནས་ལུགས་ཟབ་མོ་ལ་མི་
བཟོད་པའི་འཁུ་འཕྲིག་ཅན་ནམ་དམིགས་པ་ཅན་རྣམས་འཇིགས་པ་སྐྱེད་པ། དམིགས་
པ་མེད་པའི་སྟོང་པ་ཉིད་དང་སྙིང་རྗེ་ཆེན་པོ་ཟུང་དུ་འབྲེལ་བའི་སྙིང་པོ་ཅན་ནི་བླ་ན་
མེད་པའི་བྱང་ཆུབ་ཆེན་པོ་སྒྲུབ་པ་པོ་དབང་པོ་ཡང་རབ་ཁ་ཅིག་ལ་གདམས་པའོ། །
རྣམ་པ་ཐམས་ཅད་དུ་ཆོས་སྟོན་པའི་རིམ་པ་དེ་ལྟར་མ་བྱས་ན་ཆོས་སྤོང་བའི་ཉེས་པར་
འགྱུར་ཏེ། དཀོན་བརྩེགས་ལས། སེམས་ཅན་ཡོངས་སུ་སྨིན་པར་མ་བྱས་པ་རྣམས་
ལ་ཡིད་རྟོན་ཏེ་སྟོན་པ་བྱང་ཆུབ་སེམས་དཔའི་འཁྲུལ་བའོ། །སེམས་ཅན་སྣོད་དུ་མ་
གྱུར་པ་རྣམས་ལ་སངས་རྒྱས་ཀྱི་ཆོས་རྒྱ་ཆེན་པོ་སྟོན་པ་བྱང་ཆུབ་སེམས་དཔའི་འཁྲུལ་
བའོ། ། རྒྱ་ཆེན་པོ་ལ་མོས་པའི་སེམས་ཅན་རྣམས་ལ་ཐེག་པ་དམན་པ་སྟོན་པ་བྱང་
ཆུབ་སེམས་དཔའི་འཁྲུལ་བའོ་ཞེས་གསུངས་སོ། ། 1
སྙིང་རྗེས་མ་ཟིན་པའི་སྟོང་པ་ཉིད་ཁོ་ན་ལ་ཞེན་པ་དང་སྙིང་རྗེ་འབའ་ཞིག་ལ་དངོས་
པོར་ཞེན་པ་གཉིས་ཀ་ཐར་ལམ་མཆོག་མིན་པར་མདོ་རྒྱུད་དགོངས་འགྲེལ་གྱི་ལུང་
ཤིན་ཏུ་མང་ལ། རིག་པའི་དབང་ཕྱུག་གིས། བྱམས་སོགས་རྨོངས་དང་འགལ་མེད་
- 317

དབུ་མ་རིན་ཆེན་ཕྲེང་བ་རྩ་འགྲེལ། ཞི་
ཕྱིར། ། ཤིན་ཏུ་ཉེས་པ་ཚར་གཅོད་མིན། །ཞེས་གསུངས། སྔོན་གྱི་དུས་སུ་བྲམ་ཟེའི་
ཆུང་མ་ལེགས་སྦྱིན་མེ་ཏོག་ཞེས་བྱ་བའི་གཙུག་ཏུ་རལ་གྲི་གསུམ་འཁྲུངས་པ་རྨིས། །
གཅིག་ནི་ས་འོག་ཏུ་ལྟུང་བ་དང་། གཅིག་ནི་སྣུམ་གྱིས་ཉམས་ནས་དམན་པར་གྱུར།
གཅིག་ནི་འོད་འཕྲོ་ཞིང་ནམ་མཁའ་ལ་འདུག་པ་རྨིས་སོ། །དེ་ལ་རྨི་ལྟས་བཞིན་བུ་
གསུམ་སྐྱེས་པ་ལས། དང་པོ་ནི་སྟོང་ཉིད་འབའ་ཞིག་བསྒོམས་པས་ཆད་ལྟའི་དབང་
གིས་ངན་སོང་དུ་ལྷུང་། གཉིས་པ་ནི་སྙིང་རྗེ་འབའ་ཞིག་ལ་ཞེན་པའི་རྟག་ལྟ་འདོད་
ལྷའི་བདག་པོར་གྱུར། གསུམ་པ་ནི་སྟོང་ཉིད་སྙིང་རྗེ་དབྱེར་མེད་བསྒོམས་པས་བྱང་
ཆུབ་ཆེན་པོ་ཐོབ་པར་གསུངས་སོ། །གཉིས་པ་དོན་བསྡུ་བ་ནི། དེ་ལྟར་སོགས༢།
གོང་དུ་རྒྱས་པར་བཤད་པ་དེ་ལྟར་བརྗོད་བྱ་དང་རྗོད་བྱེད་ཐམས་ཅད་ཁོང་དུ་ཆུད་པའི་
མཁས་པས་ཐེག་པ་ཆེན་པོ་ལ་ཞེ་འགྲས་པའི་ཁོང་ཁྲོ་བ་ནི་ཟད་པར་བྱ་ཞིང་རྫོགས་
པའི་བྱང་ཆུབ་བསྒྲུབ་པར་བྱ་བའི་ཕྱིར་དུ་དམན་པའི་སྡེ་སྣོད་ལས་ཀྱང་ལྷག་པར་རབ་
ཏུ་དད་པར་བྱའོ། ། མདོ་ལས། རྟ་དང་གླང་པོ་ཆེ་དང་ཉི་ཟླ་དང་ཉན་ཐོས་ཀྱི་རྫུ་འཕྲུལ་
དང་དེ་བཞིན་གཤེགས་པའི་རྫུ་འཕྲུལ་གྱིས་འགྲོ་བ་ལྟ་བུའི་བྱང་སེམས་དང་ལྔ་བཤད་
པ་ལས། སྔ་མ་གཉིས་ལ་བརྟེན་ནས་རྒྱང་རིང་པོར་འགྲོ་བ་གཉིས་རླུང་སོགས་ཀྱིས་
ཕྱིར་ཟློག་པ་ལྟར། གང་ཟག་གཉིས་ཀྱིས་བྱང་ཆུབ་མཆོག་ཏུ་སེམས་བསྐྱེད་ཀྱང་ཉན་
ཐོས་ཀྱི་ཐེག་པར་མོས་ཤིང་དེའི་གཞུང་ལ་ལྟ་བ་དང་ཀློག་པ་དང་གཞན་ལའང་དེ་ལྟར་
བྱེད་དུ་བཅུག ཉན་ཐོས་ཀྱི་ཐེག་པ་དང་འདྲེ་ནས་འདུག་པ་སོགས་ཀྱི་འདུ་བྱེད་པའི་
དགེ་བའི་རླུང་དེས་ཤེས་རབ་ཚུལ་ནས་ལམ་ལས་སླར་ལྡོག་པ་ནི་མ་ངེས་པའི་བྱང་
སེམས་གཉིས་དང་། ཕྱི་མ་གསུམ་པོ་ཐེག་དམན་དང་མི་འདྲེ་ཞིང་ཐེག་ཆེན་འབའ་
ཞིག་ཀློག་ཅིང་ཉམས་སུ་བླངས་པས་བྱང་ཆུབ་ཀྱི་སེམས་དང་ཤེས་རབ་འཕེལ་བས་
ལམ་ལས་མི་ལྡོག་ཀྱང་། ཤེས་རབ་དང་བརྩོན་འགྲུས་ཆེ་ཆུང་ལས་སྔ་མ་དག་ལས་
ཕྱི་མ་འབྲས་བུ་ཐོབ་པ་ལ་མྱུར་ཞིང་ཐབས་དང་ཤེས་རབ་ཕུན་སུམ་ཚོགས་པའི་བྱང་
སེམས་དེ་བཞིན་གཤེགས་པའི་རྫུ་འཕྲུལ་ལྟ་བུས་འགྲོ་བ་ནི་ཉན་རང་གི་འབྲས་བུ་
- 318 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཐོབ་པ་ལས་ཀྱང་སྔ་བར་སངས་རྒྱས་པ་ཡོད་པར་གསུངས་སོ། །དེས་ན་ཉན་ཐོས་
ཀྱི་སྡེ་སྣོད་ལ་དམན་པར་བཟུང་ནས་སྡང་བར་མི་བྱ་ཞིང་ཐེག་ཆེན་ལས་མཆོག་ཏུ་གུས་
པར་ཡང་མི་བྱའོ། །ཉན་ཐོས་ཀྱི་རིགས་ཅན་རྣམས་རྗེས་སུ་འཛིན་པ་དང་དགོས་པ་
ཡོད་པའི་ཕྱིར་དམན་པའི་སྡེ་སྣོད་ལ་ལྟ་བ་ལ་སོགས་པ་ནི་མ་གཏོགས་སོ། །རྒྱུ་མཚན་
དེའི་ཕྱིར་ཟབ་ཅིང་རྒྱ་ཆེ་བའི་ཆོས་ཀྱི་སྐལ་བ་དང་ལྡན་ཞིང་ཡེ་ཤེས་མཐའ་ཡས་པ་
འདོད་པ་དེ་དག་གིས་ནི་ཐེག་པ་ཆེན་པོའི་མདོ་སྡེ་ལ་སེམས་རབ་ཏུ་དང་ཞིང་དེ་ལས་
བཤད་པ་རྣམས་ཉམས་སུ་ལེན་ཞིང་སྤྱོད་པ་ཡིས། བླ་ན་མེད་པའི་བྱང་ཆུབ་ཐོབ་པར་
འགྱུར་ཞིང་འཇིག་རྟེན་ལྷ་མིའི་བདེ་བ་ཀུན་ཀྱང་ཆེད་དུ་གཙོ་བོར་སྒྲུབ་པ་མེད་པར་
མེ་བུས་པའི་དུ་བ་བཞིན་ཞར་ལས་འགྲུབ་པའི་ཕྱིར། ཐེག་པ་ཆེན་པོའི་སྡེ་སྣོད་ཉིད་
ཡིད་བཞིན་གྱི་ནོར་བུ་ལྟར་གཅེས་ཤིང་ཕངས་ལ་དེའི་དོན་བསྒྲུབ་བྱའི་གཙོ་བོར་་་་
བྱའོ། །སྔར་དྲངས་བའི་དཔུང་བ་བཟང་པོའི་ལུང་འདིར་ཡང་དྲང་བར་བྱའོ། ། སྔར་
རྩ་བའི་ས་བཅད་གསུམ་པའི་དོན་བསྡུ་བ་ནི། དེར་ནི་སོགས༡། རྒྱལ་པོ་ཆེན་པོ་ཁྱེད་
རྒྱལ་སྲིད་ལ་གནས་པའི་སྐབས་དེར་ནི་སྨོན་པ་སེམས་བསྐྱེད་ཉིད་ལས་འཇུག་པའི་
སྤྱོད་པ་རྒྱས་པར་མི་ནུས་ཀྱང་ཟང་ཟིང་གི་སྦྱིན་པ་དང༌། དགེ་བསྙེན་དང་བསྙེན་
གནས་ཀྱི་ཚུལ་ཁྲིམས་དང་ཆོས་ལ་ངེས་པར་སེམས་པ་སོགས་བཟོད་པའི་ཆོས་སྟེ་དེ་
གསུམ་ནི་ཁྱད་པར་དུ་ཁྱིམ་པས་འགྲུབ་སླ་བས་བྱང་སེམས་ཁྱིམ་པ་ལ་བཤད་པ་ཡིན་
ལ། དེ་ཡང་རབ་ཏུ་བྱུང་བ་ལས་ལྷག་པར་སྟོན་པ་མ་ཡིན་གྱི་དྲུག་གི་ནང་ནས་དེ་གསུམ་
འགྲུབ་སླ་བས་བསྒྲུབ་པར་གདམས་པ་ཡིན་ནོ། །བྱང་སེམས་རབ་ཏུ་བྱུང་བ་ནི་ཟང་
ཟིང་མི་འབྱོར་བས་ཆོས་ཀྱི་སྦྱིན་པ་གཙོ་བོར་གནང་ལ། ཁྱིམ་པ་ནི་རྒྱུ་ཟས་ཀྱི་འབྱོར་
བའི་སྦྱིན་པ་ལས་ཆོས་ཀྱི་སྦྱིན་པ་མི་ནུས་པས་གཙོ་བོར་མ་གནང་ངོ་། །ཁྱིམ་པ་དང་
རབ་བྱུང་གང་ཡིན་ཡང་རྣམ་མཁྱེན་དོན་གཉིས་འགྲུབ་པའི་རྒྱུ་གཅིག་པུ་སྙིང་རྗེ་ཆེན་
པོ་དང་འབྲེལ་བ་ཡི་སྙིང་པོ་ཅན་གྱི་ཟབ་མོ་སྟོང་པ་ཉིད་དེ་ཉམས་ལེན་གྱི་མཐིལ་དུ་
བྱས་ནས་ཐབས་སྣ་ཚོགས་ཀྱིས་དེ་བརྟན་ཅིང་མི་ཉམས་པར་གོམས་པར་མཛོད་ཅིག་
-319 -

དབུ་མ་རིན་ཆེན་ཕྲེང་བ་རྩ་འགྲེལ།
ཅེས་སོ། །ཐབས་ཤེས་ཟུང་འཇུག་གིས་བྱང་ཆུབ་སྒྲུབ་པ་ལ་མཁས་པ་ནི། ཁ་ཅིག་
གིས་ངམ་གྲོག་ཟབ་མོར་བལྟ་འདོད་པ་ལ་ཐབས་བྱས་ཏེ་གདུགས་གཉིས་གཡས་་་
གཡོན་དུ་བཟུང་ནས་བལྟས་པས་གཡང་ས་མཐོང་ཞིང་དེར་མི་ལྟུང་བ་བཞིན། འཁོར་
འདས་ཀྱི་ཆོས་ཐམས་ཀྱི་གནས་ལུགས་མངོན་དུ་གྱུར་ནས་མྱང་འདས་ཐོབ་ཀྱང་དེར་
ལྷུང་ནས་འགྲོ་དོན་རྒྱུན་འཆད་པ་ཡང་མིན་པར་བཤད་ཅིང་། གཞན་ཡང་འདི་སྐད་
དུ། རྨོངས་པའི་སྐྱེས་བུ་དེ་ནི་འདི་སྐད་སྨྲ་བར་བྱེད། ཚུལ་གཅིག་ཉིད་ཀྱིས་བྱང་ཆུབ་
ཐོབ་པར་འགྱུར། གང་དེ་སྟོང་པ་ཉིད་ཀྱི་ཚུལ་ཡིན་ཏེ། ཞེས་ཐབས་ཀྱིས་སྐུར་བའི་
མཐའ་དང་ཤེས་རབ་ཀྱིས་སྒྲོ་འདོགས་པའི་མཐའ་བསལ་ཏེ་ཚུལ་གཉིས་ལ་བརྟེན་
ནས་གྲོལ་བར་གསུངས་སོ། །བྱང་སེམས་ཁྱིམ་པས་འཇུག་སེམས་རྒྱས་པར་སྒྲུབ་མ་
ནུས་ཀྱང་སྨོན་སེམས་གཙོ་བོར་ཉམས་སུ་ལེན་དགོས་པ། རྒྱལ་པོ་ལ་གདམས་པའི་
མདོར། རྒྱལ་པོ་ཆེན་པོ་འདི་ལྟར་ཁྱོད་བྱ་བ་མང་བ་བྱེད་པ་མང་བ་སྟེ། རྣམ་པ་ཐམས་
ཅད་ནས་ཐམས་ཅད་དུ་སྦྱིན་པའི་ཕ་རོལ་ཏུ་ཕྱིན་པ་ནས་ཤེས་རབ་ཀྱི་ཕ་རོལ་ཏུ་ཕྱིན་
པའི་བར་ལ་བསླབ་པར་མི་ནུས་ཀྱི། དེ་བས་ན་རྒྱལ་པོ་ཆེན་པོ་ཁྱོད་ཡང་དག་པར་
རྫོགས་པའི་བྱང་ཆུབ་ལ་འདུན་པ་དང་དད་པ་དང་དོན་དུ་གཉེར་བ་དང༌། སྨོན་པ་
ལ་འགྲོ་ཡང་རུང་འདུག་ཀྱང་རུང་སོགས་ནས་རྟག་པར་རྒྱུན་དུ་དྲན་པར་གྱིས་ལ་ཡིད་
ལ་བཟུང་སྟེ་སྒོམས་ཤིག་ཅེས་པ་ནས་རྒྱལ་པོ་ཆེན་པོ་ཁྱོད་དེ་ལྟར་ཞུགས་ན་རྒྱལ་པོ་
ཡང་བྱེད་ལ་རྒྱལ་པོའི་བྱ་བ་ཡང་ཉམས་པར་མི་འགྱུར་ཞིང་བྱང་ཆུབ་ཀྱི་ཚོགས་ཀྱང་
ཡོངས་སུ་རྫོགས་པར་འགྱུར་རོ་ཞེས་དང༌། བྱང་ཆུབ་མ་ཐོབ་བར་དུ་གནས་སྐབས་
ལྷ་མིའི་བདེ་བ་ཞར་ལས་འགྲུབ་པ་ཡང་དེ་ལས། བྱང་ཆུབ་སེམས་ཀྱི་དགེ་བའི་རྩ་
བའི་ལས་ཀྱི་རྣམ་པར་སྨིན་པས་ལན་དུ་མར་ལྷའི་ནང་དུ་སྐྱེས་ཤིང་། ལན་དུ་མར་
མིའི་ནང་དུ་སྐྱེས་པས་ན་དབང་པོ་བྱེད་པར་གྱུར་ཀྱང་ད་དུང་ཞེས་བྱ་བ་ལ་སོགས་པ་
རྒྱ་ཆེར་གསུངས་སོ། །བཞི་བ་རྒྱལ་པོའི་ཀུན་སྤྱོད་ལ་སློབ་མི་ནུས་ན་རབ་ཏུ་བྱུང་བར་
གདམས་པ་ནི། འོན་ཏེ་སོགས༡། དེ་ལྟར་ཆོས་དང་འཇིག་རྟེན་གཉིས་ཀ་འགྲུབ་པའི་
- 320 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
ཐབས་ལ་གདམས་ཀྱང་། འོན་ཏེ་སྙིགས་དུས་ཀྱི་འཇིག་རྟེན་སེམས་ཅན་རྣམས་ནི་
ཤིན་ཏུ་མི་བསྲུན་ཅིང་གདུལ་དཀའ་བའི་ཕྱིར་སྲོག་གཅོད་པ་ལ་སོགས་པ་མ་བྱས་པར་
ཆོས་ཀྱི་ལུགས་བཞིན་ཁོ་ན་བྱས་པས་རྒྱལ་སྲིད་བགྱི་དཀའ་ཞིང་མི་འགྲུབ་པར་ཤེས་
ན། དེས་ན་གཙོ་ཆེར་དམ་པའི་ཆོས་མི་ཉམས་པའི་ཆེད་དང་སྙན་ཅིང་གྲགས་པའི་
དོན་དུ་སྔོན་གྱི་རྒྱལ་པོ་རྣམས་ཀྱི་རབས་ལས་བྱུང་བ་བཞིན་དུ། ཁྱོད་ཀྱིས་རབ་བྱུང་
ཐོབ་པར་མཛད་རིགས་སོ། །བསྐལ་བཟང་ལས། དུས་ངན་པ་དང་སེམས་ཅན་མ་
རུངས་དང་། །ཆོས་ནུབ་མཐའ་དང་ངན་སོང་འཕེལ་བ་ན། །མཁས་པ་ཤིན་ཏུ་ཡིད་
དབྱུང་བསྐྱེད་བྱས་ནས། །བག་ཡོད་རི་དྭགས་བཞིན་དུ་གནས་པར་བྱ། །ཞེས་སོ། །
དུས་གསུམ་གྱི་སངས་རྒྱས་རྣམས་ཀྱང་རབ་ཏུ་བྱུང་བའི་རྟེན་ལས་སངས་རྒྱས་ཤིང་
རྒྱ་བར་འགྱུར་བ་ཡིན་ལ། ཁྱིམ་པ་རྣམས་ནི་མེའི་འོབས་ན་གནས་པ་ལྟ་བུའོ། །རབ་
ཏུ་བྱུང་བ་རྣམས་ནི་བསིལ་ཁང་ན་གནས་པ་ལྟ་བུའོ། །ཞེས་སོགས་ཕན་ཡོན་མཐའ་
ཡས་སོ། །ཏིང་རྒྱལ་ལས། སངས་རྒྱས་དཔའ་བོ་གང་གཱའི་བྱེ་མ་སྙེད། །བསྐལ་པ་
བྱེ་བར་རིམ་གྲོ་སུས་བྱས་པས། །གང་ཞིག་ཡོངས་སུ་སྐྱོ་བའི་ཡིད་ཀྱིས་ནི། །ཁྱིམ་
ནས་མངོན་པར་འབྱུང་ན་འདི་མཆོག་འགྱུར། །ཞེས་སོ། །ལེའུའི་མཚན་ནི། རྒྱལ་པོ་
ལ་གཏམ་བྱ་བ་དམ་པའི་ཆོས་རིན་པོ་ཆེའི་ཕྲེང་བ་ལས་རྒྱལ་པོའི་སྤྱོད་ཚུལ་བསྟན་
པ་སྟེ་ལེའུ་བཞི་བའི་འགྲེལ་བའོ།། ༈ །། །
བཞི་པ་ཐར་བ་མྱུར་དུ་ཐོབ་པར་འདོད་པའི་བྱང་ཆུབ་སེམས་དཔའ་རབ་ཏུ་བྱུང་བས་
བསླབ་བྱ་རྒྱས་པར་ཉམས་སུ་ལེན་པར་གདམས་པ་ལ་གཉིས། ཁྱིམ་པ་དང་རབ་ཏུ་
བྱུང་བའི་བསླབ་བྱ་མདོར་བསྟན། རྒྱས་པར་བཤད་པའོ། །དང་པོ་ནི། དེ་ནས་
སོགས༢། རྒྱལ་སྲིད་བཏང་བ་དེ་ནས་ཁྱིམ་ནས་ཁྱིམ་མེད་པར་རབ་ཏུ་བྱུང་བ་ཡིས་
ནི་ཀློག་སྤོང་གི་བྱ་བ་གཉིས་ཁོ་ན་ལ་བརྩོན་པར་བྱ་དགོས་པས། དང་པོར་ལྷག་པའི་
ཚུལ་ཁྲིམས་ཀྱི་བསླབ་པ་ལ་བག་ཡོད་པས་རབ་ཏུ་གུས་པར་བྱ་ལ། དེ་ནས་ཏིང་ངེ་
འཛིན་དང་ཤེས་རབ་ཀྱི་རྒྱུ་ཐོས་པ་འཚོལ་བའི་ཕྱིར། སོ་སོར་ཐར་བ་མདོར་བསྡུས་
- 321

༡ སུ་དབུ་མ་རིན་ཆེན་ཕྲེང་བ་རྩ་འགྲེལ། །
དང་ལུང་དུམ་བུ་སོགས་འདུལ་བ་ཕྲན་ཚེགས་དང་བཅས་པ་དང་སྡེ་སྣོད་གསུམ་ལ་
མང་དུ་ཐོས་པ་དང་། དེའི་དོན་ཞིབ་མོར་གཏན་ལ་དབབ་པ་བསྒྲིམས་པར་བྱས་
ནས་སྤང་བླང་གི་གནས་རྫོགས་པར་ཁོང་དུ་ཆུད་པར་བྱ་ཞིང༌། དེ་ནས་ཉེས་པ་ཕྲན་
ཚེགས་རྣམས་ཀྱང་ཤེས་པར་བྱས་ནས་ཉེས་པའི་གཞི་རྣམས་སྤང་བར་བྱའོ། །སྤང་
བླང་ཤེས་ནས་སྒྲུབ་པ་ལྷུར་ལེན་པ་ལ་འབད་དགོས་ཏེ། ཏིང་རྒྱལ་ལས། དེ་ལྟ་བས་
ན་གཞོན་ནུ་ཁྱོད་ཀྱིས་སྒྲུབ་པ་སྙིང་པོར་གྱུར་པ་ལ་བསླབ་པར་བྱ་སྟེ། ཅིའི་ཕྱིར་ཞེ་ན། །
གཞོན་ནུ་སྒྲུབ་པ་སྙིང་པོར་བྱེད་པ་ལ་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་དཀའ་བ་མ་ཡིན་ནོ། ། ཞེས་སོ། །བྱང་ཆུབ་ཀྱི་སེམས་མི་ཉམས་ཤིང་འཕེལ་བ་
ལ་སོགས་པའི་རྒྱུ་ཐོས་བསམ་སྒོམ་པའི་བྱ་བ་ལ་མི་བརྩོན་པ་བདུད་ལས་ཡིན་པར་
བཤད་དེ། བྱང་སེམས་སོ་ཐར་ལས། ཤཱ་རིའི་བུ་གང་དག་སངས་རྒྱས་ཀྱི་བྱང་ཆུབ་
ཀྱི་ཕྱིར་སེམས་བསྐྱེད་པ་ཐོབ་ནས་ཐོས་པ་མང་པོ་ལ་མངོན་པར་མི་བརྩོན་པ་དེ་ནི་
བྱང་སེམས་བདེན་པར་སྨྲ་བ་མ་ཡིན་པར་རིག་པར་བྱའོ། །ཤཱ་རིའི་བུ་མིང་ཙམ་གྱིས་
ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་
རྒྱ་བར་མི་ནུས་ཀྱི་ཤེས་རབ་དང་ལྡན་པ་ཉིད་ཀྱིས་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་ནུས་སོ། །ཤེས་རབ་དེ་ཡང་
གང་ལས་ངེས་པར་འབྱུང་བ་ཡིན་ཞེ་ན། མང་དུ་ཐོས་པ་ལས་འབྱུང་བ་ཡིན་ཏེ། ཤཱ་
རིའི་བུ་དེ་ལྟ་བས་ན་ཁྱོད་ཀྱིས་མངོན་སུམ་དུ་བྱ་ཤིང་ཁྱོད་ཀྱིས་རིག་པར་བྱའོ། ། ཤཱ་
རིའི་བུ་བྱང་ཆུབ་ཏུ་སེམས་བསྐྱེད་ནས་ཐོས་པ་མང་པོ་ལ་མངོན་པར་མི་བརྩོན་པ་ནི་
བདུད་སྡིག་ཅན་གྱིས་བྱིན་གྱིས་བརླབས་པ་ཉིད་ཡིན་ནོ། །ཡང་ཧ་ཅང་ཐོས་པ་མང་
བ་ནི་བདུད་ཀྱི་ལས་སོ་ཞེས་གསུངས་པ་ནི། ཤེས་ཤེས་མང་ལ་མཐར་ཐོན་མེད་པ་
འདི་མཐར་སྤྲང་པོར་འགྲོ་བ་ཡིན་ཞེས་པའི་དོན་འཕགས་ཆེན་རྣམས་ཀྱི་གདམས་
ངག་གོ །དེའི་ཕྱིར་སྲེད་མེད་ཀྱི་བུས་ཞུས་པ་ལས། སྦྱིན་པ་དང་ཚུལ་ཁྲིམས་ཐོས་
པའི་ཚོགས་གསུམ་ལས་ཐོས་པ་ཤེས་རབ་ཀྱི་ཚོགས་ཕན་ཡོན་ཆེ་བ་དཔེ་དང་བཅས་
322

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
མང་དུ་གསུངས་པས་ཤེས་རབ་བསྒྲུབས་ནས་སྒོམ་པ་ལ་སྦྱོར་བར་བྱའོ། །སྤང་བྱ་
ཉེས་པ་ཕྲན་ཚེགས་ནས་ཤེས་པར་བྱ་བ་གང་ཞེ་ན། མདོ་དང་བསྟན་བཅོས་རྣམས་
ལས་བཤད་པའི་སྤང་བྱ་ཕྲ་བ་ལྔ་བཅུ་རྩ་བདུན་བསྒྲགས་པ་རྣམས་འདིར་འཆད་པ་
དེ་ལ་འབད་དེ་ངེས་པར་རྟོགས་པར་བྱས་ནས་སྤང་བར་བྱའོ་ཞེས་མདོར་བསྟན་ནོ། །
གཉིས་པ་ལ་གཉིས། སྐྱོན་དོར་བ་དང་ཡོན་ཏན་བླང་བའོ། །དང་པོ་ལ་གཉིས། རྒྱས་
པར་བཤད་པ་དང་དོན་བསྡུ་བའོ། །དང་པོ་ལ་གསུམ། ཁྲོ་བ་སོགས་དང་པོར་བཅོ་
ལྔ་བཤད་པ་དང་། ཚུལ་འཆོས་ནས་ཞེ་གཅིག་པ་མི་འཆི་བའི་བར་བཤད་པ་དང༌། །
ཞེ་གཉིས་པ་རང་གི་ཡོན་ཏན་སྒྲོགས་པ་སོགས་བཤད་པའོ། །དང་པོ་ལ་གཉིས། ཁྲོ་
བ་སོགས་བཅུ་བཞི་བཤད་པ་དང་། ང་རྒྱལ་བཤད་པའོ། །དང་པོ་ནི། ཁྲོ་བ་སོགས ༣
རྐང་པ༢། ༡ཁྲོ་བ་ཞེས་བྱ་བ་ནི་སེམས་ཀྱི་འཁྲུག་པ་ལ་བྱ་སྟེ་ཞེས། མདོ་ལས་བསྟན་
པའི་བཤད་བྱ་ཁྲོ་བ་སྔོན་དུ་བཀོད་ནས་འཆད་བྱེད་བསྟན་བཅོས་ཀྱིས་འཆད་པ་ན་
སེམས་ཀྱི་འཁྲུག་པ་ཡིན་ཞེས་འོག་མ་རྣམས་ལའང་ཕལ་ཆེར་དེ་བཞིན་དུ་ཤེས་པར་
བྱའོ། །༢ཁྲོ་བ་དེ་དང་རྗེས་སུ་འབྲེལ་བའི་རྒྱུན་མི་བརྗེད་པར་འཛིན་པ་ནི་ཁོན་ཏུ་
འཛིན་པ་དང་། ༣འཆབ་པ་ནི་སྡིག་པ་འཆབ་པ་སྟེ་གཞན་གྱིས་ཉེས་པ་གླེང་བ་ན་རྐུ་
ཐབས་ཀྱིས་མི་མངོན་པར་གསང་བའོ། །༤འཚིག་པ་ནི་ཁྲོ་བའི་རྒྱུ་ལས་བྱུང་བ་སྡིག་
པ་ལ་མངོན་པར་ཞེན་ཅིང་ཆགས་ནས་མི་གཏོང་བའི་སེམས་པའོ། །༥གཡོ་ནི་གཞན་
ཤིན་ཏུ་སླུ་བའི་རྣམ་འགྱུར་ཅན་སྟེའོ། ། སྒྱུ་ཞེས་བྱ་བ་ནི་སེམས་རྒྱུད་གྱ་གྱུ་བའོ། །
༧ཕྲག་དོག་ནི་རྙེད་བཀུར་སོགས་ལ་ཆགས་པའི་དབང་གིས་གཞན་གྱི་རྙེད་བཀུར་
སོགས་ཀྱི་ཡོན་ཏན་མི་བཟོད་པས་སེམས་གདུང་བའོ།། །རསེར་སྣ་ནི་གཏོང་བས་
འཇིགས་པ་ཉིད་ཀྱིས་ཡོ་བྱད་ལ་དམ་དུ་འཛིན་པའོ། །
༩ངོ་ཚ་མེད་པ་དང་༡༠ཁྲེལ་མེད་པ་གཉིས་ནི་རིམ་པ་ལྟར་རང་ངོས་ནས་བག་མི་ཚ་
བས་ཉེས་སྤྱོད་ལ་མི་འཛེམ་པ་དང་། གཞན་ལ་དམིགས་པའི་རྒྱུ་མཚན་གྱིས་ཀྱང་མི་
འཇིགས་པས་ཉེས་སྤྱོད་ལ་མི་འཛེམ་བའོ། །འཇིག་ལྟའི་རྒྱུ་ཅན་སེམས་མཐོ་བའི་
- 323 -

༡ དབུ་མ་རིན་ཆེན་ཕྲེང་བ་རྩ་འགྲེལ། ཞི་གནས་
རྣམ་པ་ཅན་ཁེངས་པ་ནི་༡༡རང་ལ་ཡོན་ཏན་ཕྲན་བུ་ཡོད་པ་སོགས་ཀྱིས་ཡུལ་དམ་
པ་རྣམས་ལ་འདུད་པར་མི་བྱེད་པའོ། །༡༢ཉེས་རྩོམ་ནི་ཁྲོ་བས་ཀུན་ནས་དཀྲུག་ཅིང་
བསླད་པ་ཁྲོ་གཉེར་སོགས་ལུས་ངག་གི་གཡོ་བས་ཉེས་པ་བྱེད་པའོ། །༡༣རྒྱགས་པ་
ནི་རང་གི་ཆོ་རིགས་ལ་སོགས་པས་གཞན་རྒྱུ་མཚན་དུ་བྱས་པ་མིན་པར་རང་གི་སེམས་
ཡོངས་སུ་གཏུགས་ཤིང་ཟད་པ་དང་། ༡༤དྲེགས་པ་ཡང་ནི་དེ་དང་ཕྱོགས་འདྲ་བ་
དཔལ་འབྱོར་གྱིས་ཁེངས་ཤིང་དྲན་པ་ཉམས་ནས་བག་མེད་པས་དགེ་བ་རྣམས་ལ་
མི་སྦྱོར་ཞིང་། ཟག་པ་དང་བཅས་པ་རྣམས་ལས་སེམས་མི་བསྲུང་བའོ། །འགྲེལ་བ་
ཁ་ཅིག་ཏུ་འདི་ཡན་ཆད་གྲངས་བཅུ་བཞིར་བགྲངས་པས་རྒྱགས་པ་དྲེགས་པ་ཐ་དད་
དུ་བརྩིས་ཀྱང་རྩ་བ་ལྟར་ན་གཅིག་ཏུ་བྱས་པ་འདྲ། དེ་གཉིས་རྒྱུ་གཅིག་ལས་བྱུང་
ཞིང་བྱེད་ལས་ཀྱང་འདྲ་ཞིང་བཤད་པ་གཞན་མང་པོ་ལས་གཅིག་ཏུ་བྱས་སོ། །གཉིས་
པ་ནི། ང་རྒྱལ་སོགས༦། འཇིག་ལྟ་ལས་བྱུང་བའི་ང་རྒྱལ་ནི་ཁེངས་པ་ཡིན་ཡང་
གཞན་མཐོ་བ་དང་དམའ་བ་རྒྱུ་མཚན་དུ་བྱས་པའི་སེམས་ཁེངས་པའི་རྣམ་པ་ཅན་དེ་
ལ་རྣམ་པ་བདུན་ཡོད་པ་ཡིན་ཏེ། དེ་དག་ནི་རབ་ཏུ་ཕྱེ་སྟེ་བཤད་པར་བྱའོ། །ཉེས་པ་
ལྔ་བཅུ་བདུན་གྱི་ཡ་གྱལ་ང་རྒྱལ་ཞེས་གཅིག་ཏུ་བགྲང་ངོ་།༡༥། དེ་ལ་བདག་འཛིན་
གོམས་པའི་དབང་གིས་དོན་མེད་པ་ལ་མངོན་པར་རློམ་པར་བྱེད་དེ་དང་པོ་ནི་རིགས་
དང་ལོངས་སྤྱོད་སོགས་ཆོས་གང་གིས། བདག་དམན་པ་བས་དམན་པ་ཡིན་ཞིང་
མཉམ་པ་དང་ནི་བདག་མཉམ་མོ་སྙམ་པ་དང་། ཆོས་གང་གིས་དམན་པ་བས་ནི་བདག་
ལྷག་པའམ་མཉམ་མོ་སྙམ་པའི་བདག་ཉིད་ཀྱི་ང་རྒྱལ་ཞེས་བྱའོ།༡།དམན་པ་བས་
དམན་སྙམ་པ་ང་རྒྱལ་དུ་ཇི་ལྟར་འགྱུར་སྙམ་ན། དམན་པ་དེ་བས་ཀྱང་བདག་དམན་
ཡང་རུང་གི་སྙམ་དུ་སེམས་ཁེངས་པའི་རྣམ་པ་ཅན་ཡིན་པས་སོ། །ཆོས་གང་གིས་
བདག་ཉིད་ལས་ཁྱད་པར་འཕགས་པ་དག་དང་བདག་ཉིད་མཉམ་པར་རློམ་པ་གང་
ཡིན་པ་དེ་ལྷག་པའི་ང་རྒྱལ༢། ཁྱད་པར་དུ་འཕགས་པས་བདག་ཁྱད་པར་དུ་འཕགས་
པར་རློམ་པ་གང་ཞེ་ན། ཆོས་གང་གིས་ཤིན་ཏུ་མཐོ་བ་བས་ཀྱང་བདག་མཐོའོ་སྙམ་
- 324

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
པ་ནི་ང་རྒྱལ་ལས་ཀྱང་ང་རྒྱལ་ཡིན་ཏེ༣། དཔེར་ན་འབྲས་ཀྱི་སྟེང་དུ་ཕོལ་མིག་དག་
བྱུང་བ་བཞིན་དུ་ཉེས་དམིགས་ལྷག་པར་ཆེ་ཞིང་ཐུ་བ་ཡིན་ནོ། །ཐམས་ཅད་ཀྱི་གཞི་
མ་ཟག་པ་དང་བཅས་པ་ཉེ་བར་ལེན་པའི་ཕུང་པོ་ཞེས་བྱ་བ་གཟུགས་སོགས་ལྔ་པོ་
བདག་གཉིས་ཀྱིས་ངང་གིས་སྟོང་པ་ཉིད་དེ་དག་གི་གནས་ལུགས་ལ་རྨོངས་པས་ངའོ་
སྙམ་དུ་འཛིན་པ་གང་ཡིན་པ་དེ་ནི་ངའོ་སྙམ་པའི་ང་རྒྱལ་ཡིན་པར་བཤད་དོ། །རྒྱུན་
དུ་ཞུགས་པ་ལ་སོགས་པའི་འབྲས་བུ་མ་ཐོབ་པར་ཐོབ་བོ་སྙམ་པ་གང་ཡིན་པ་དེ་ནི་
མངོན་པའི་ང་རྒྱལ་ཡིན་ཏེ ། མ་ཐོབ་པ་ཤེས་བཞིན་དུ་མིན་པར་མ་ཐོབ་པ་ལ་ཐོབ་
པར་འཁྲུལ་བའོ། །སྡིག་པའི་ལས་བྱེད་པ་ལ་ངེས་བྱས་སམ་བྱའོ་སྙམ་དུ་རློམ་པའི་
བསྟོད་པ་ནི་བླང་དོར་ལ་མཁས་པས་ཕྱིན་ཅི་ལོག་པའི་ང་རྒྱལ་དུ་རྟོགས་པར་བྱའོ།༦། །
བདག་ནུས་མེད་ནི་གསོན་ཡང་དགོས་པ་མེད་པ་ཉིད་དོ་ཞེས་ང་རྒྱལ་བའི་ཚུལ་གྱིས་
བདག་ཉིད་ལ་སྨོད་པ་གང་ཡིན་པ་སྟེ། དེ་ཡང་སེམས་ཁེངས་པའི་རྣམ་པ་ཅན་ཡིན་
པས་དམན་པའི་ང་རྒྱལ་ཞེས་བྱ་སྟེ༧། མདོ་ལས་ཉེར་བདུན་ལ་སོགས་པ་གསུངས་
ཡང་དེ་དག་མངོན་པའི་མདོར་བདུན་ཏུ་བསྡུས་ནས་བཤད་པ་ཡིན་ནོ། ། རྒྱན་ལས།
བླ་མ་རིགས་དང་མཚན་མ་དང་། །བདག་གི་བརྩོན་འགྲུས་ལྷག་ལྟ་བ། ། བྱང་ཆུབ་
སེམས་དཔའ་ང་རྒྱལ་ཅན། །བྱང་ཆུབ་ལས་ནི་རིང་ཞེས་བྱ། །ཞེས་གསུངས་སོ། །
གཉིས་པ་ཚུལ་འཆོས་ནས་མི་འཆི་བའི་བར་བཤད་པ་ནི། ཚུལ་འཆོས་སོགས༡༣།
༡༦ཚུལ་འཆོས་པ་ནི་རྙེད་པ་དང་བཀུར་སྟི་འདོད་པའི་ཕྱིར་ཚུལ་ལྡན་དུ་བཅོས་ནས་
དབང་པོ་སྡོམ་པར་བྱེད་པ་སྟེ་གཞན་གྱི་སེམས་དབང་དུ་སྡུད་པའོ། །༡༧ཁ་གསག་
ནི་རྙེད་པ་དང་བཀུར་སྟིའི་ཕྱིར་ཁའམ་ཚིག་འཇམ་འཇམ་དུ་མ་སྔར་དང་པོ་ཉིད་དུ་
ནི་སྨྲ་བའོ། །༡༨གཞོགས་སློང་ནི་དམིགས་པའི་དངོས་པོ་གཞན་གྱི་ནོར་དེ་ནི་ཐོབ་
པར་བྱ་བའི་ཕྱིར་བདག་ལ་འདི་ལྟ་བུ་མེད་དོ་ཞེས་པ་ལ་སོགས་པས་གཞན་གྱི་རྫས་
དེ་ལ་ལེགས་པའི་ཐ་སྙད་བཏགས་ནས་བསྔགས་པར་བྱེད་པའོ། །༡༩བླ་མ་དང་དཔོན་
པོ་ལ་སོགས་པའི་ཐོབ་ཐང་ཉིད་ཀྱིས་ཁྲལ་འཇལ་བ་ནི་རྙེད་པ་ཆེན་པོ་འདོད་པའི་
- 325 -

པའི་དབུ་མ་རིན་ཆེན་ཕྲེང་བ་རྩ་འགྲེལ། 》
ཕྱིར་མངོན་སུམ་དུ་ཁྱོད་སེར་སྣ་ཆེའོ་ལ་སོགས་པ་གཞན་ལ་སྐྱོན་བརྗོད་པས་སྨོད་
པར་བྱེད་ནས་དཔའ་བཀོང་བའོ། །༢༠སྔར་རྙེད་པ་ལྟ་བུ་ལ་བརྟེན་ནས་རྙེད་པ་རྣམས་
འདོད་པ་སྟེ་རྙེད་ཚོལ་ནི་ཡོ་བྱད་ཀྱི་དངོས་པོ་སྔར་ཐོབ་པ་ལ་དེས་ནི་བདག་ལ་ཕན་
ཆེན་པོ་བཏགས་སོ་ཞེས་སོགས་ཀྱིས་བསྔགས་པར་བྱེད་པའོ། །དེ་ལྔའི་སྒོ་ནས་ཐོབ་
པ་ནི་ལོག་འཚོ་ཡིན་ཞིང་གྲངས་རེ་རེ་འཛིན་ནོ། །ལོག་འཚོའི་ཉེས་དམིགས་མཐའ་
ཡས་ཀྱང་མདོར་ན། དྲན་ཉེར། གང་དུ་འཚོ་བ་ལོག་པ་ཡི། །ཅུང་ཟད་ཙམ་གྱིས་
འཚོ་འགྱུར་བ། །དེ་ནི་བཤང་འཇིབ་ནུབ་གྱུར་ནས། །སྲིན་བུ་རྣམས་ཀྱིས་ཟ་བར་
འགྱུར། །ཞེས་སོ། །༢༡སྐྱོན་ཟློས་པ་ནི་གཞན་གྱི་སྒོ་གསུམ་འཁྲུལ་བར་གྱུར་པའི་
ཉེས་པ་གང་དང་གང་བྱས་པ་དེ་དང་དེ་ནི་གང་ལ་ཡང་ཡང་ཟློས་པའོ། །༢༢སྤུངས་
མེད་ཅེས་པ་དམ་བཅའ་ལ་འཇུག་པར་བཤད་ཀྱང་མགུ་བ་མེད་པ་ལ་བཤད་པ་འདྲ་
བས། 
དེ་ནི་ཡིད་ལ་སོ་སོར་མ་བརྟགས་པར་གཞན་ལ་མགུ་བར་མ་གྱུར་པས་ནང་
གི་རྟོག་པ་ལས་གྱུར་པའི་མི་དགའ་བ་སློང་བའོ། །༢ ༣ཀུན་ཆགས་ནི་རྒྱུ་སྔ་མ་གཉིས་
དང་བདག་གི་ཡོ་བྱད་ངན་པ་ལ་ཆགས་ཤིང་ཞེན་པའི་རྒྱུ་གསུམ་ལས་བྱུང་བ་དེ་ནི་
ལེ་ལོ་ཅན་གྱི་ཡིན་ནོ། ། ག ? | 1:| :ཀྱི ང་བ་
ཡང་ན་སྤུངས་མེད་ཅེས་པ་ཆགས་ཅན་གྱི་ཡིད་དེ་བརྩོན་འགྲུས་མེད་པའི་ཞེན་པའོ་
ཞེས་ཉེས་པ་གཉིས་པོ་གཞི་གཅིག་གིས་འགྲེལ་བའང་བཤད་དོ། །༢༤བདག་གཞན་
ཐ་དད་ཀྱི་འདུ་ཤེས་ནི་བདག་དང་གཞན་ནོ་སྙམ་པའི་འདུ་ཤེས་གང་གིས་རང་དོན་
འབའ་ཞིག་སྒྲུབ་པ་ལྷུར་ལེན་པའི་ཕྱིར། ཆགས་སྡང་དང་རྨོངས་པའི་མུན་པ་ཉིད་
ཀྱིས་བསྒྲིབས་པའོ། །ཆགས་སྡང་རྨོངས་གསུམ་གང་ཡང་ཡིད་ལ་བྱུང་མ་བྱུང་རྟོག་
དཔྱོད་མི་བྱེད་པ་གང་ཡིན་པ་དེ་ནི་འཆད་བྱེད་དང་བཤད་བྱ་ནི་སེམས་ལ་ལྟ་བ་མེད་
པར་བཤད་དོ།༢༥།དྲན་ཉེར། ཀུན་རྟོག་ལས་ནི་འདོད་ཆགས་སྐྱེ། །ཆགས་ལས་ཁོང་
ཁྲོ་རབ་ཏུ་འབྱུང༌། །ཞེས་པས་དྲན་ཤེས་མེད་པ་ལ་དེ་དག་འབྱུང་ངོ༌། །ཆོས་དང་
མཐུན་པར་བྱ་བ་རྣམས་ལ་ནི་རབ་ཏུ་འབད་པ་དང་ལྡན་པའི་ཚུལ་གྱིས་བསྙེན་བཀུར་
- 326 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ལེ་ལོའི་དབང་གིས་བཀུར་སྟི་ཉམས་པ་གང་ཡིན་པ་དེ་ནི་ཉེས་པའོ།༢༦།
དགོས་པ་ལ། 
ཡང་ན་བཀུར་སྟི་དང་ལྡན་པའི་ཚུལ་ནི་བཅོམ་ལྡན་འདས་ཀྱི་ཚུལ་ཡིན་ཏེ་བཅོམ་ལྡན་
འདས་རྣམས་ལ་བྱ་བ་དང་འདྲ་བས་སོ་ཞེས་རྒྱ་འགྲེལ་ལས་བཤད་པས་འོག་མ་དང་
ཕྱོགས་འདྲ་བའི་དོན་དུ་འགྲེལ། བླ་མར་འོས་པ་བཅོམ་ལྡན་འདས་ཀྱི་ཚུལ་དང་ལྡན་
།༢༧།༢༨ཞེན་པ་
པ་ལ་དེ་ལྟར་བྱེད་པ་མིན་པ་དེ་ནི་སྐྱེ་བོ་ངན་པ་ཡིན་པར་འདོད་དོ
ནི་ཀུན་ནས་དཀྲིས་པ་མངོན་གྱུར་ཡིན་ཡང་ཆུང་དུ་གཟུགས་སོགས་ཡུལ་ལྔ་ལ་འདོད་
པའི་འདོད་ཆགས་ལས་བྱུང་བའོ། །༢༩ཡོངས་ཞེན་ནི་འདོད་པ་སྔ་མ་ལས་བྱུང་བའི་
། །༣༠ཆགས་
སྲིད་པ་མངོན་གྱུར་ཏེ་ཀུན་ནས་དཀྲིས་པ་ཆེ་བ་རབ་ཏུ་གྱུར་པ་ཡིན་ནོ
པ་ནི་རང་གི་ནོར་རྫས་ལ་ནི་ཤིན་ཏུ་འབྲལ་དུ་ཕངས་པའི་ཆགས་པའི་འདོད་བྱ་དང་
ལྡན་པའི་ཡིད་དོ། །གཞན་གྱི་རྫ་ས་ལ་ཡོངས་སུ་ཞེན་པ་བརྣབ་སེམས་ཀྱི་ཆར་གཏོགས་
ནི་མི་རིགས་པའི་ཆགས་པ་ཞེས་བྱའོ།༣༡།ཚིག་སྔ་མ་འཆད་བྱེད་དང་ཕྱི་མ་བཤད་
བྱའོ། །དེ་དག་ཀུན་གཏི་མུག་ལས་བྱུང་སྟེ། ཇི་སྐད་དུ། གཏི་མུག་མུན་པས་མི་ཤེས་
པའི། །བྱིས་པ་རྣམས་ནི་འདོད་པས་རྨོངས། །འདོད་པ་དགྲ་བོའི་གྲོགས་འདྲ་བས། །
འདོད་གོམས་མ་བྱེད་ཤེས་རབ་ཅན། །ཞེས་དང༌། ཚོམས་ལས། བློ་ངན་ལོངས་
སྤྱོད་ཀྱིས་བཅོམ་པ། །ཕ་རོལ་འཚོལ་བར་མི་བྱེད་དེ། །བསམ་བརླག་འདོད་ལ་སྲེད་
པ་ཡིས། །བདག་དང་གཞན་ཡང་ཕུང་བར་བྱེད། །ཅེས་སོ། །ཚུལ་མིན་ཡིད་བྱེད་ཀྱི་
རྟོག་པའི་དབང་གིས་བསྟོད་བྱ་མ་ཡིན་ཞིང་སྤང་བྱ་བུད་མེད་ལ་ཆགས་ནས་ཚིག་གིས་
བསྟོད་པ་ནི་ཆོས་མ་ཡིན་པའི་འདོད་ཆགས་སོ།༣ ༢།མདོ་ལས། འདོད་པ་ཁྱོད་ཀྱི་རྩ་
བ་ནི། །ཤེས་ཏེ་ཀུན་ཏུ་རྟོག་ལས་བྱུང་། །ཁྱོད་ལ་རྟོག་པར་མི་འགྱུར་བ། །དེ་ཕྱིར་ང་
ལ་མི་འབྱུང་ངོ་། །ཞེས་སོ། །
སྡིག་པ་འདོད་པའི་གང་ཟག་ངང་གིས་ཡོན་ཏན་མེད་བཞིན་དུ་ལུས་ངག་ཡོན་ཏན་
དང་ལྡན་པར་སྟོན་པ་ནི་ཚུལ་འཆོས་པ་དེ་སྒྲུབ་པ་ཡིན་པའོ། ༣ ༣།སྔ་མའི་ཚུལ་འཆོས་
དང་མི་ཟློས་སོ། །༣༤འདོད་ཆེན་ནི་ནོར་རྫས་ལ་ཤིན་ཏུ་བརྐམ་པ་སྟེ་དམ་པ་རྣམས་
-327

དབུ་མ་རིན་ཆེན་ཕྲེང་བ་རྩ་འགྲེལ།
མགུ་བ་ནི་ཆོག་ཤེས་པའི་དཔལ་ཡིན་ལ་དེ་ལས་འདའ་བའོ། །ཆོག་ཤེས་འཕགས་
པའི་སྤྱི་ནོར་ཡིན། །ཞེས་དང༌། ཚོམས་ལས། ནད་མེད་རྙེད་པའི་དམ་པ་སྟེ། ། ཆོག་
ཤེས་པ་ནི་ནོར་གྱི་དབྱིག །ཡིད་གཅུགས་བཤེས་པའི་མཆོག་ཡིན་ཏེ། །མྱ་ངན་འདས་
པ་བདེ་བའི་ཕུལ། །ཞེས་གསུངས་པ་དེ་དག་མེད་པས་སོ། །འདོད་ཡོན་གྱི་ཆོག་ཤེས་
མེད་པ་ནི་འདི་དང་ཕྱི་མའི་སྡུག་བསྔལ་ཐམས་ཅད་ཀྱི་རྒྱུ་ཉེས་པ་ཀུན་གྱི་རྩ་བ་ཡིན་
པའི་ལུང་ཤིན་ཏུ་མང་ཞིང་། རྒྱ་ཆེར་རོལ་པར། འདོད་པ་ཐམས་ཅད་མི་གཅིག་གིས་
ཐོབ་ཀྱང་། །དེས་ཀྱང་ཆོག་པ་མེད་ཅིང་དེ་ཡང་ཚོལ། །ཞེས་སོ། །༣༥ཐོབ་འདོད་ནི་
བདག་ཉིད་ཅི་ནས་ཀྱང་ལུས་ངག་གི་ཡོན་ཏན་ཡང་དག་པ་དང་ལྡན་ཞེས་ཆེས་ཕ་རོལ་
པ་ལ་བསྡོ་བར་འདོད་པའོ། །༣༦མི་བཟོད་པ་ནི་གཞན་གྱིས་གནོད་པ་བྱེད་པ་དང་
རང་ལ་སྡུག་བསྔལ་བྱུང་བ་དག་ཀྱང་སྲན་ཆུང་བས་མི་བཟོད་པའོ། །༣༧ཚུལ་མེད་
པ་ནི་སློབ་དཔོན་དང་བླ་མ་དམ་པ་ཡི་བྱ་བ་རྣམས་ལ་མ་གུས་པ་སྟེ་ཆོས་དང་ལྡན་་་་
པའི་སྤྱོད་པ་དང་བྲལ་བའོ། །༣༨བཀའ་བློ་བདེ་བ་མ་ཡིན་པ་ནི་གང་ལ་ཆོས་མཐུན་
པས་རིགས་པར་ཚིག་སྨྲ་བ་ན་མི་འདོད་པས་དགེ་ཡང་རུང་སྡིག་ཀྱང་རུང་ཞེས་པ་ལ་
སོགས་ཀྱི་ལན་ལོག་པར་སྨྲ་ཞིང་མ་གུས་པའོ། །༣༩ཉེ་དུ་དང་འབྲེལ་བའི་རྣམ་པར་
རྟོག་པ་ནི་ཉེ་དུ་རྣམས་ལ་ལྷག་པར་བྱམས་ཤིང་ཆགས་པས་གདུང་བའོ་གཉེན་༡བཤེས་
༢དང་རྙེད་༣བཀུར་༤དང་སློང་མོ་དང་སློང་མོ་སྟེར་བའི་ཁྱིམ་དང་མཁས་པ་དང་བཙུན་
པ་སྟེ་བརྒྱད་ལ་རློམས་ཤིང་ཁེངས་པ་ནི་མྱུར་དུ་དམྱལ་བར་འགྲོ་བ་བྱམས་པ་སེང་
གེའི་སྒྲའི་མདོ་ལས་བཤད་པ་དང་། དྲན་ཉེ་ལས། གཉེན་བཤེས་ཚུལ་ནི་དགྲ་ཡིན་
ཏེ། ། མི་ཕན་ཕན་པའི་ཚུལ་གྱིས་ཁྱོད། །བཅོམ་ནས་མི་ཡི་འཇིག་རྟེན་ནས། །དེ་རིང་
མུན་ནག་ཆེན་པོར་འགྲོ། ། ཞེས་སོ། །
༤༠དེ་བཞིན་དུ་ཡུལ་ལ་སྲེད་པ་ནི་དེ་དོན་དུ་གཉེར་ཞིང་ཐོབ་པའི་ཕྱིར་ཡུལ་ངན་པ་
ལ་ཡང་ཐ་སྙད་བཏགས་ནས་དེ་ཡི་ཡོན་ཏན་ཡིན་པར་རྗོད་ཅིང་བསྔགས་པའོ
༤༡དེ་བཞིན་དུ་མི་འཆི་བའི་རྣམ་པར་རྟོག་པ་ནི་རྟག་འཛིན་ཅན་གང་དག་འཆི་བའི་
- 328

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
འཇིགས་པས་མི་དོགས་ཏེ་མི་སྐྲག་པར་ཚེ་འདི་ལ་ཤི་སྤར་འཐམ་པའོ། །དྲན་ཉེ་ལས།
ཇི་ལྟར་ཉ་དག་རྒྱས་བཅུག་ན། །བདེ་བར་ཡོངས་སུ་དབྱུང་དུ་རུང་། །དེ་ལྟར་སེམས་
ཅན་སྲེད་བཅིངས་པ། །འཆི་བདག་གིས་ནི་ཉེ་བར་འདྲེན། །ཞེས་དང་གཞན་དག་
འཆི་བ་མཐོང་བཞིན་དུ་རང་ཉིད་འཆི་བ་མི་དྲན་པ་ནི་ཕྱུགས་དང་འདྲ་བར་གསུངས་
སོ། །གསུམ་པ་ཞེ་གཉིས་པ་རང་གི་ཡོན་ཏན་སྒྲོགས་པ་སོགས་བཤད་པ་ནི། རྗེས་
རྣམས་སོགསར། ༤༢རྗེས་སུ་རྣམ་པར་རིག་པ་དང་ལྡན་པའི་རྟོག་པ་ནི་རང་གི་ཡོན་
ཏན་གཞན་གྱིས་རྣམ་པར་རིག་བྱེད་ལ་བརྟེན་ནས་ཤེས་པར་འདོད་པ་འདི་ནི་འཇིག་
རྟེན་ཆོས་བརྒྱད་ལ་རེ་བའི་རྟོག་པ་སྟེ། བདག་ཉིད་ཅི་ནས་ཀྱང་ཕ་རོལ་པ་གཞན་
དག་གིས་རྗེས་སུ་དཔགས་ཏེ་རང་གི་ཐོས་སོགས་ཀྱི་ཡོན་ཏན་བདོག་པའི་རྣམ་པ་དེ་
ཡིས། འདི་ནི་བླ་མར་འོས་སོ་ཞེས་གཞན་དག་གིས་བཀུར་ནས་བླ་མར་བྱེད་ཅིང་
མཐོན་པོའི་གོ་ས་ཐོབ་པར་འགྱུར་ཞིག་གུ་སྙམ་པའོ། །འཇིག་རྟེན་དོན་མེད་ཀྱི་བདེ་
སོགས་ལ་རེ་གདུང་ཆེ་བ་ནི་རྟག་ཏུ་གཡེང་ཞིང་མཚན་མོ་གཉིད་ཀྱང་མི་འོང་བའི་ནད་
པ་བཞིན་ཏེ། འདི་སྐད་དུ། རེ་བ་སྟོབས་ལྡན་ཉོན་མོངས་ཏེ། །རེ་བ་མེད་པ་བདེ་བའི་
མཆོག །རེ་བ་རེ་བ་མེད་བྱེད་པ། །བདེ་བར་གཉིད་ལོག་སེར་སྐྱ་མོ། །ཞེས་འབྱུང་
བ་བཞིན་ཉེས་པ་དུ་མའི་གཞི་སྤང་བར་བྱའོ། །༤༣གཞན་ལ་རྗེས་སུ་ཆགས་པ་དང་
ལྡན་པ་ཡི་རྣམ་པར་རྟོག་པ་གང་ཡིན་པ་ནི་སྐྱེས་པའམ་བུད་མེད་གཞན་དག་ལ་ཆགས་
པའི་སེམས་དང་ལྡན་པའོ། །༤༤གནོད་སེམས་ཀྱིས་རེག་པ་ནི་དེ་ཡིས་ཕན་པ་དང་
མི་ཕན་སེམས་པའོ། །༤༥མི་དགའ་བ་ནི་དེས་ཡིད་བརྟན་པ་མེད་པའོ། །༤༦ཕྲད་
པར་འདོད་པ་ནི་གང་རུང་ཞིག་དང་ཕྲད་འདོད་ཀྱིས་བསྙོགས་པའི་ཡིད་དེ་སེམས་
ཡོངས་སུ་ཉམས་པ་ཡིན་ནོ། །
༤ ༧སྙོམ་པ་ནི་བརྩོན་པ་མེད་པའི་ལུས་ཏེ་སྐྱིད་ལུག་པས་བྱ་བ་རྣམས་ཀྱི་དོན་ལ་སྒྲིམ་
པ་མེད་པ་ཉིད་ཀྱི་ལེ་ལོ་ཡིན་ནོ། །རྒྱ་འགྲེལ་ལས་སྙོམ་ལས་དང་སྒྱིད་ལུག་གཉིས་
སུ་བགྲང་བ་འདྲ། ༤༨འགྱུར་བ་ནི་མི་ཐུབ་པ་སྟེ་སེམས་ཉོན་མོངས་པའི་དབང་གིས་
- 329

དབུ་མ་རིན་ཆེན་ཕྲེང་བ་རྩ་འགྲེལ། ཏོ་
ནི་ལུས་དང་ཁ་ནི་རྣམ་པར་འགྱུར་བའི་མཚན་ཉིད་སྟོན་པའོ། །༤༩ཟས་མི་འདོད་པ་
ནི་ཧ་ཅང་བཟའ་དྲགས་པས་ལུས་ཀྱི་ལྟོ་བ་མི་བདེ་བ་ཡིན་པར་བཤད་དོ། །དེ་ནི་
ནད་ཀྱི་རྒྱུ་ཡིན་གྱི་ཉེས་པ་ཇི་ལྟར་ཡིན་སྙམ་ན། སྲེད་པ་ཆེན་པོས་བསླངས་པས་ཉེས་
པ་ཡང་ཡིན་མོད་ཉེས་པའི་རྒྱུ་ཡིན་ཏེ། བདེན་པ་པོའི་ལེའུ་ལས། སྐྱེས་བུ་གང་ཞིག་
མང་ཟ་བ། །དེ་ནི་ལུས་ལྕི་ལེ་ལོ་ཅན། །འདི་དང་ཕ་རོལ་ཚེ་འདིའི་དོན། །ངེས་པར་
རབ་ཏུ་འགྲིབ་པར་འགྱུར། །ཞེས་སོ། །ཟས་ཀྱི་ཚོད་ཟིན་པ་ཡོན་ཏན་ཏུ་བཤད་ཅིང་
ཚོད་མ་ཟིན་པས་དགེ་བ་ལ་རྔོན་བྱ་མི་ནུས་ཤིང་ཏིང་ངེ་འཛིན་གྱི་བར་ཆད་དུ་འགྱུར་
རོ། །དེས་ན་ཚོད་ཟིན་པ་འདི་ལྟར་ཡིན་ཏེ། །དཔུང་བཟང་ལས། མང་དུ་བླུགས་ན་
རྩོལ་བྱེད་མཐོ་བ་དང༌། །དེ་བཞིན་ཉུང་ངུས་སྲང་ནི་དམའ་བར་འགྱུར། །རན་པས་
སྐད་ཅིག་མཉམ་པར་འགྲོ་བ་ལྟར། །ལུས་ཅན་ཁ་ཟས་དེ་ལྟར་བཟའ་བར་བྱ། ། )
ཞེས་སོ། །༥༠སེམས་ནི་ཤིན་ཏུ་དམའ་བ་ཉིད་ནི་འདི་ཕྱིར་ཕུང་བའི་རྒྱུ་ཆོས་འཇིག་
རྟེན་གང་ལ་ཡང་ང་འདྲ་བས་ག་ལ་ནུས་སྙམ་དུ་སེམས་ཞུམ་པ་ཡིན་པ་ཉིད་དུ་བསྟན་
ཏོ། །༥༡འདོད་པ་ལ་འདུན་པ་ནི་ངོམས་པ་མེད་པར་གཟུགས་སོགས་འདོད་པའི་
ཡོན་ཏན་ལྔ་དག་ལ་ཆེད་དུ་ དམིགས་ནས་འདོད་པ་དང་དོན་དུ་གཉེར་བས་ཡང་
ཡང་འཚོལ་བ་ཉིད་དོ། །དྲན་ཉེར། འདོད་པའི་ཡོན་ཏན་དག་གིས་དགའ་བ་ནི། །
ལན་ཚྭའི་ཆུ་འཐུངས་བཞིན་དུ་ངོམས་པ་མེད། །ཅེས་དང་། སངས་རྒྱས་གཉིས་པ་
དབྱིག་གཉེན་གྱིས། རི་དྭགས་ཉིད་ནི་སྒྲ་ཙམ་གྱིས། །རེག་པས་གླང་པོ་རླག་པར་
བྱེད། །གཟུགས་ཉིད་ཀྱིས་ནི་ཕྱེ་ལེབ་སྟེ། ། རོ་ཡིས་ཉ་ནི་རྣམ་པར་བརླག །བུང་བ་དྲི་
ལ་ཆགས་པ་སྟེ། ། འདི་དག་རྒྱུ་ནི་རེ་རེའོ། །སྐྱེས་བུ་དག་ནི་གཅིག་ལ་ཡང་། ། ལྔ་པོ་
འདི་དག་རྟག་ལྡན་ཞིང་། །ཉིན་མཚན་ཀུན་ཏུ་རབ་འཇོམས་ན། །བདེར་གནས་ཇི་
ལྟར་ཐོབ་པར་འགྱུར། ། ཞེས་གསུངས་སོ། །༥ ༢གནོད་པར་དོགས་པའི་སེམས་པ་ནི་
བདག་རང་དང་རང་གི་གྲོགས་དང་རང་གཞན་གྱི་དགྲའི་ཕྱོགས་གསུམ་ལ་དུས་གསུམ་
དུ་ཕྱེས་ནས་དོན་མིན་པའི་དོགས་པ་སྐྱེ་བ་སྟེ། བདག་དང་བདག་གི་གཉེན་གྲོགས་
- 330 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ལ་གནོད་པ་བྱས་སོ་བྱེད་དོ་བྱེད་པར་འགྱུར་རོ་སྙམ་དུ་འཁྲུལ་བ་དང་། ཡང་བདག་
དང་བདག་གི་གཉེན་གྱིས་དགྲ་ལ་གཞན་གྱིས་ལེགས་པར་བྱས་སོ་བྱེད་དོ་བྱེད་པར་
འགྱུར་རོ་སྙམ་དུ་དོགས་ཏེ་གཞན་ལ་གནོད་པར་སེམས་པའི་རྣམ་རྟོག་གི་རྒྱུ་དགུ་
ལས་ནི་བྱུང་བ་ཡིན་ནོ། །འདི་རྣམས་ལ་ཇི་མི་སྙམ་དུ་བཟོད་ན་བསོད་ནམས་ཀྱི་
ཚོགས་སུ་འགྱུར་ལ་མི་བཟོད་ཅིང་གཞན་ལ་མནར་སེམས་པ་ནི་བྱང་ཆུབ་ཀྱི་སེམས་
དང་འགལ་བའི་ཉེས་པ་མི་བཟད་པའོ། །རྒྱལ་པོ་ལ་གདམས་པར། འཇིག་རྟེན་
དགྲས་ནི་བསད་ནས་ནོར་ཕྲོག་ཙམ། །དེ་ལ་བཟོད་བྱས་བསོད་ནམས་ཚོགས་ཀྱང་
རྫོགས། །ཞེས་དང་། རྒྱན་ལས། སེམས་ཅན་རྣམས་ལ་ཕན་པའི་ཕྱིར། ། དེ་ལ་
ཆགས་སྐྱེ་ལྟུང་མི་འགྱུར། །འདི་ཡི་ཞེ་སྡང་རྣམ་ཀུན་ཏུ། །སེམས་ཅན་ཀུན་ལ་འགལ་
བར་འགྱུར། །ཞེས་སོ། ། ལུས་སེམས་གཉིས་ལྕི་བ་སྟེ་ལུས་སེམས་ལས་སུ་མི་རུང་
བའི་ཕྱིར་ལས་བྱ་བ་དང་བྲལ་བ་གང་ཡིན་པ་ནི་གླུ་བ་ཡིན་པའོ།། ༣།གཉིད་ནི་གཉིད་
དེ་འཇུག་ཤེས་དྲུག་ཡུལ་ལ་འཇུག་པ་རང་དབང་མེད་པ་ནང་དུ་སྡུད་པར་བྱེད་ཅིང་
སེམས་མི་གསལ་བ་ཉིད་དོ།༥༤། ལྷག་བསམ་བསྐུལ་བ་ལས། གང་ཞིག་རྨུགས་དང་
གཉིད་ལ་དགར་འགྱུར་བ། །སེམས་ཀྱང་རྟུལ་ཞིང་དེ་ཡི་དྲན་པ་རྨོངས། །དེ་ཡི་ཤེས་
རབ་ཤིན་ཏུ་ཉམ་ཆུང་འགྱུར། །ཡེ་ཤེས་ལས་ནི་རྟག་ཏུ་དེ་ཉམས་འགྱུར། །ལུང་ནོད་
ཁ་ཏོན་བྱེད་ལ་དེ་མི་གནས། །གཉིད་ཀྱིས་ནོན་པས་ལུས་ཀྱང་ལྷོད་པར་འགྱུར། །
ཞེས་སོགས་མང་དུ་གསུངས་པ་དང་། དཀོན་བརྩེགས་ལས། གང་ཞིག་ལྟོ་བརྒྱགས་
གཉིད་ནི་ལོག་བྱེད་ཅིང་། །ཉིན་དང་མཚན་དུ་འགྲེ་ལྡོག་ཉལ་བྱེད་པ། །རྫབ་ནང་
ཕག་ཆེན་ལུས་རྒྱས་ཇི་ལྟ་བར། ། ཡང་དང་ཡང་དུ་སྨད་པའི་མངལ་དུ་འཇུག །ཅེས་
གཏི་མུག་གི་ཆར་གཏོགས་གཉིད་ནི་དུད་འགྲོར་སྐྱེ་བའི་རྒྱུར་ཡང་གསུངས་སོ
༥༥རྒོད་པ་ནི་ཟས་ཀྱིས་འགྲང་ཆེས་པ་ལ་སོགས་པས་ལུས་སེམས་རབ་ཏུ་མ་ཞི་བས་
རྣམ་རྟོག་སྣ་ཚོགས་སློང་བའོ། ། ད་
༥༦འགྱོད་པའམ་ཡིད་ལ་གཅགས་པ་ནི་ཡིད་མི་བདེ་བ་སྟེ་བྱ་བ་ངན་པ་བྱས་པ་ལ་
- 331

དབུ་མ་རིན་ཆེན་ཕྲེང་བ་རྩ་འགྲེལ། ལོ་
འགྱོད་པས་ཕྱིས་སུ་སེམས་གདུང་བ་ལས་འབྱུང་བ་ཏིང་ངེ་འཛིན་ལ་སོགས་པའི་བར་
ཆད་དུ་གྱུར་པའོ། །བདེན་པ་བཞི་དང་དཀོན་མཆོག་གསུམ་དང་ལས་འབྲས་སོགས་
ལ་བདེན་ནམ་མི་བདེན་སྙམ་པའི་བློ་རྣམ་པ་གཉིས་སུ་གྱུར་པ་ནི་ཐེ་ཚོམ་མོ།༥༧། །
འདིས་ནི་ཐར་ལམ་སོགས་ལ་བར་ཆད་བྱེད་ཅིང་དེ་ལ་དོན་དུ་འགྱུར་བ་དང་མི་འགྱུར་
བའི་ཐེ་ཚོམ་གཉིས་ཡོད་དོ། ། དེ་ལྟར་སྤང་བྱའི་ཉེས་པ་ལྔ་བཅུ་རྩ་བདུན་པོ་དེ་དག་
ཕལ་ཆེར་སྤང་བྱ་དངོས་ཀྱི་དབྱེ་བ་ཡིན་ལ། ཁ་ཅིག་སེམས་བྱུང་གི་ངོ་བོ་ངོས་བཟུང་
བ་ནི་ཉེས་པའི་རྒྱུ་དང་འབྲས་བུ་ངོས་བཟུང་བའི་ཆེད་དུ་སྣང་ངོ་། །ཕལ་ཆེར་བཤད་
བྱ་དང་འཆད་བྱེད་གཉིས་གཉིས་ཀྱིས་བསྟན། ཁ་ཅིག་བཤད་བྱ་འབའ་ཞིག་བསྟན་
ཞིང་བཤད་བྱའི་ཐོག་ཏུ་ཨང་ཀི་བྲིས་ཡོད་པས་སྔ་ཕྱི་མི་ནོར་བར་ཤེས་པར་བྱའོ། །
ཉེས་པའི་རྒྱུ་འབྲས་ཀྱི་རྟོག་པ་དེ་དག་ཐམས་ཅད་གཙོ་བོ་འཇིག་ལྟ་བདག་འཛིན་་་་
གོམས་པའི་དབང་གིས་འདོད་པའི་ཡུལ་ཡིད་དུ་འོང་བ་དང་མི་འོང་བ་ལ་བསྟེན་པ་
དང༌། ཁ་ཅིག་བླང་དོར་ལ་རྨོངས་པ་དང་ལེ་ལོའི་དབང་གིས་འབྱུང་བའི་རྩ་ཉོན་དང་
ཉེ་ཉོན་ཅི་རིགས་པར་གྱུར་པའི་རྣམ་པར་རྟོག་པ་དེ་དག་རྟག་པར་དྲན་ཤེས་ཀྱིས་་་་
བརྟགས་ནས་རང་རང་གི་ཐད་ཀའི་གཉེན་པོས་སྤང་བར་བྱ་བའམ། ཡང་ན། དགེ་
བའམ་འོན་ཏེ་མི་དགེ་བ། །ལས་ནི་སེམས་ཀྱིས་བསགས་པ་ཡིན། །ཞེས་གསུངས་
པས། སེམས་གཙོ་བོ་རང་ཉིད་བཏུལ་ཞིང་ཐུལ་ན་དགེ་སྡིག་གི་བླང་དོར་ལ་ཚེགས་
མེད་ཅིང་ངང་གིས་འཇུག་པར་འགྱུར་བས་སེམས་སྦྱོང་བར་བྱ་སྟེ། ཚངས་པ་ཁྱད་པར་
སེམས་ཀྱིས་ཞུས་པ་ལས། བྱང་སེམས་ཆོས་བཞི་དང་ལྡན་ན་ཉོན་མོངས་པ་སྦྱོང་བ་
སྟེ། ཚུལ་བཞིན་སོ་སོར་རྟོག་པ་དང་། དཀར་པོའི་ཆོས་ཀྱི་སྟོབས་བསྐྱེད་པ་དང༌། །
མ་འོངས་པ་སྡོམ་པ་དང་། རབ་ཏུ་དབེན་པར་གནས་པ་སྟེ་བཞིའོ། །ཞེས་དང༌། བློ་
གྲོས་རྒྱ་མཚོས་ཞུས་པ་ལས་མང་དུ་གསུངས་པས་སེམས་སྦྱང་བར་བྱའོ། །ཆོས་ཡང་
དག་པར་སྡུད་པ་ལས། གང་ཆོས་ཆོས་ཞེས་བྱ་བའི་ཆོས་འདི་ནི་ཡུལ་ན་མི་གནས་
ཕྱོགས་ན་མི་གནས་ཏེ། གཞན་དུ་ན་ཆོས་རང་གི་སེམས་ལ་རག་ལས་པ་མེད་པ་མ་
- 132 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཡིན་ནོ། །དེ་བས་བདག་གིས་རང་གི་སེམས་གཟུང་བ་དང་། ཤིན་ཏུ་མཐར་ཐུག་པ་
། ཤིན་ཏུ་
ཤིན་ཏུ་ཐུལ་བ་དང་ཤིན་ཏུ་མཉམ་པར་བཞག་པར་བརྩམ་པ་དང་
དང༌། 
ཚར་གཅད་པར་བྱའོ། ། ། ། ས་
སེམས་གང་ཡིན་པ་དེ་ལ་ནི་ཡོན་ཏན་དང་ཉེས་པ་རྣམས་ཡོད་ཀྱི་
དེ་ཅིའི་ཕྱིར་ཞེ་ན། 
སེམས་མེད་པ་ལ་ནི་མ་ཡིན་ནོ། །དེ་ལ་བྱང་ཆུབ་སེམས་དཔའ་ཉེས་པ་རྣམས་ལས་
བཟློག་ནས་ཡོན་ཏན་རྣམས་ལ་འཇུག་སྟེ་དེ་བས་ན་ཆོས་ནི་སེམས་ལ་རག་ལས་བྱང་
ཆུབ་ནི་ཆོས་ལ་རག་ལས་སོགས་གསུངས་སོ། །ཡང་མདོ་ལས། རྣམ་རྟོག་མ་རིག་
ཆེན་པོ་སྟེ། །འཁོར་བའི་རྒྱ་མཚོར་ལྟུང་བྱེད་ཡིན། །མི་རྟོག་ཏིང་འཛིན་ལ་གནས་ན། །
ཞེས་པས་རྣམ་པར་མི་རྟོག་པའི་ཏིང་ངེ་འཛིན་
མཁའ་བཞིན་དྲི་མ་མེད་པར་འགྱུར། །
ལ་མཉམ་པར་བཞག་པ་ལས་ལྷག་མེད་དོ། ། །
གཞོན་ནུ་མ་བདུན་གྱི་རྟོགས་བརྗོད་ལས། ལྟ་བ་ཀུན་གྱི་མར་གྱུར་པ། །འཇིག་ཚོགས་
ལྟ་བ་འབྱིན་པ་དང་། །སྲིད་པའི་ལོངས་སྤྱོད་མི་འདོད་པར། །བདག་ནི་ནམ་ཞིག་
འགྱུར་ཞིག་གུ། །ཞེས་པ་ལྟར་སྨོན་པར་བྱའོ། །གཉིས་པ་དོན་བསྡུ་བ་ནི། དེ་དག་
སྔར་བཤད་པའི་ཉེས་བྱས་དེ་དག་ཁྱིམ་པ་བྱང་ཆུབ་སེམས་དཔས་
སོགས་རྐང་པ༢། 
ཀྱང་སྤང་བར་བྱ་ཞིང་། བྱང་སེམས་རབ་ཏུ་བྱུང་བའི་སྡོམ་བརྩོན་གྱིས་ནི་ལྷག་པར་
སྤང་བར་བྱ་སྟེ་ཉེས་པ་ཀུན་གྱི་གཞིར་གྱུར་པའི་ཕྱིར་རོ། །གཉིས་པ་ཡོན་ཏན་བླང་
བ་ལ་གཉིས། གནས་སྐབས་ཀྱི་ཡོན་ཏན་དང་། མཐར་ཐུག་གི་ཡོན་ཏན་ནོ། །དང་
པོ་ལ་གཉིས། སྤྱིར་བསྟན་པ་དང་། ས་བཅུའི་རྣམ་བཞག་གོ །དང་པོ་ལ་བཞི། ཡོན་
ཏན་གྱི་ངོ་བོ་བསྡུས་ཏེ་བསྟན་པ་དང༌། སོ་སོའི་ངོ་བོ་ངོས་བཟུང་བ་དང་། སོ་སོའི་
འབྲས་བུ་དང་། ཐུན་མོང་གི་འབྲས་བུའོ། །དང་པོ་ནི། ཉེས་པ་སོགས་༡རྐང་པ༢།
བྱང་ཆུབ་སེམས་དཔའ་ཕར་ཕྱིན་དྲུག་གི་མི་མཐུན་ཕྱོགས་བཤད་མ་ཐག་པའི་ཉེས་
པ་དེ་རྣམས་དང་བྲལ་ནས་ལམ་གྱི་སྙིང་པོ་ཕར་ཕྱིན་དྲུག་སོགས་ཡོན་ཏན་རྣམས་ལ་
བདེ་བླག་ཏུ་བརྟེན་པར་བྱའོ། །ཉེས་པ་སྤངས་པས་ཡོན་ཏན་སྐྱེ་བ་ལ་གེགས་མེད་
-333 -

༡༡) དབུ་མ་རིན་ཆེན་ཕྲེང་བ་རྩ་འགྲེལ།
པའི་ཕྱིར་བདེ་བླག་ཅེས་སྨོས་སོ། །དེ་ལ་བྱང་ཆུབ་སེམས་དཔའ་ཡི་བླང་བྱའི་ཡོན་
ཏན་རྣམས་མདོར་བསྡུས་ཏེ་བསྟན་པར་བྱ་བ་ནི་འདི་ཡིན་ཏེ
། གཏོང་སེམས་དང་
བཅས་པའི་ཟང་ཟིང་སོགས་སྦྱིན་པ་དང་སྤོང་སེམས་ཀྱིས་ཉེས་སྤྱོད་སྡོམ་པ་སོགས་
ཚུལ་ཁྲིམས་དང་ཁོང་མི་འཁྲུག་པའི་བཟོད་པ་དང༌། ཞུམ་པ་མེད་པས་དགེ་བ་ལ་སྤྲོ་
བའི་བརྩོན་འགྲུས་དང་ཡིད་མཉམ་པར་འཇོག་པའི་བསམ་གཏན་དང་གནས་ལུགས་
ཤེས་པའི་ཤེས་རབ་དང་སེམས་ཅན་སྡུག་བསྔལ་དང་བྲལ་འདོད་ཀྱི་སྙིང་རྗེ་དང་དེས་
ཀུན་ནས་བསླངས་པའི་སེམས་བསྐྱེད་པ་སོགས་སུ་འདུ་བས་དེ་དག་ལ་བརྟེན་པར་
བྱའོ། །གཉིས་པ་ནི། སྦྱིན་པ་སོགས༢། དེ་ཡང་སྦྱིན་པ་ནི་གང་ཞེ་ན་རང་གི་ནོར་ལ་
མི་ཆགས་པ་གཞན་ལ་ཡོངས་སུ་གཏོང་བའི་སེམས་པ་དང་དེས་ཀུན་ནས་བསླངས་
པའི་ལུས་ངག་གི་ལས་སོ། །དཀོན་མཆོག་སྤྲིན་ལས། སྦྱིན་པའི་ཕ་རོལ་ཏུ་ཕྱིན་པ་
གང་ཞེ་ན་བདོག་པ་ཐམས་ཅད་འབྲས་བུ་དང་བཅས་པ་གཞན་ལ་གཏོང་བར་སེམས་
པའོ། །ཞེས་སོ། །
དབྱེ་ན་ཆོས་དང་ནོར་སྦྱིན་པ་ལ་སོགས་པ་ཡོད་དོ། །ཚུལ་ཁྲིམས་
ཀྱི་ཕ་རོལ་ཏུ་ཕྱིན་པ་གང་ཞེ་ན་གཞན་ལ་འཚེ་བ་སྤོང་བའོ་ཞེས་པའི་སྟེང་དུ་གཞན་
ལ་ཕན་པར་བྱེད་པའི་ཆེད་དུ་རང་ཉིད་འབའ་ཞིག་གི་དོན་དུ་གཉེར་བ་སྤོང་བའི་སེམས་
པ་ལྷག་པའོ། །དབྱེ་ན། 
ཡིད་བཞིན་གྱི་ནོར་བུ་གཅིག་ལ་མུན་པ་སེལ་བ། འདོད་
དགུ་སྡུད་པ། 
ནད་དང་དབུལ་བ་སེལ་བ་སོགས་གསུམ་གྱི་དབྱེ་བ་ཡོད་པ་བཞིན
བྱང་ཆུབ་སེམས་དཔའི་ཚུལ་ཁྲིམས་ཀྱི་ངོ་བོ་གཅིག་ལ་ལྡོག་པ་ཉེས་སྤྱོད་སྡོམ་པ
། དགེ་
ཆོས་སྡུད་པ། གཞན་དོན་བྱེད་པའི་ཚུལ་ཁྲིམས་དང་གསུམ་ལས། དང་པོ་ནི་ཡོན་
ཏན་ཀུན་གྱི་གཞི་ཡིན་ཞིང་ཉེས་པ་མ་དག་པར་ཡོན་ཏན་མི་འབྱུང་བས་ཉེས་སྡོམ་དང་
པོ་གལ་ཆེ་བའོ། །
རང་རྒྱུད་ལ་ཆོས་སྡུད་པ་མེད་པར་གཞན་དོན་མི་འགྱུར་པས་ཆོས་
སྡུད་གཉིས་པའོ། །
དེ་ནས་རང་ཉིད་ཁོ་ན་མཐོ་རིས་དང་ཐར་བ་ལྷུར་མི་ལེན་པར་
གཞན་དོན་གཙོ་བོ་བྱེད་པ་ནི་གསུམ་པའོ། །
འབྲས་བུ་སངས་རྒྱས་ཀྱི་སྤངས་རྟོགས་
ཕྲིན་ལས་གསུམ་གྱི་རྒྱུའོ། །
བཟོད་པའི་ཕ་རོལ་ཏུ་ཕྱིན་པ་ནི་སེམས་ཀུན་ནས་མནར་
-334

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
སེམས་པ་དང་བྲལ་བའོ། ། ན་
ཞེས་པས་ཁོང་ཁྲོ་བ་སྤུངས་པ་སྟེ་ཆོས་ལ་ངེས་པར་སེམས་པ་ལ་སོགས་པ་དང་གཙོ་
བོར་གཞན་དོན་ལ་མི་འཇིགས་པའོ། །གཞན་དོན་དུ་འཁོར་བ་ལ་འཇིགས་ན་ཞི་
མཐར་ལྷུང་བར་འགྱུར་བས་སོ། །བརྩོན་འགྲུས་ནི་ལུས་སེམས་སྙོམ་པ་དང་ཞུམ་པ་
མེད་པར་ཚོགས་གཉིས་ཀྱི་དགེ་བ་ལ་སྤྲོ་ཞིང་ཡོངས་སུ་འཛིན་པ་སྟེ་གཙོ་བོ་སེམས་
ཅན་སྨིན་པ་དང་ཞིང་ཁམས་སྦྱོང་བ་ལ་སྤྲོ་བའོ། ། བསམ་གཏན་ནི། དཀོན་སྤྲིན་
ལས། ཞི་གནས་ནི་སེམས་རྩེ་གཅིག་པའོ། །ཞེས་མཆོག་གི་དགེ་བ་ལས་གཡེང་བ་
མེད་པར་སེམས་རྩེ་གཅིག་ཏུ་འཇོག་པ་སྟེ། བྱིང་རྒོད་སོགས་དང་བསམ་གཏན་གྱི་
བདེ་བའི་རོ་མྱང་བ་ལ་སོགས་པ་རང་སའི་སྒྲིབ་པའི་ཉོན་མོངས་མེད་པའོ། །ཡུམ་
ལས། སེམས་གཡེང་བས་ནི་བདག་གི་དོན་ཡང་འགྲུབ་པར་མི་འགྱུར་ན་གཞན་གྱི་
དོན་ལྟ་ཅི་སྨོས། དེའི་ཕྱིར་སེམས་གཡེང་བའི་གོ་སྐབས་ནི་འགའ་ཙམ་ཡང་དབྱེ་བར་
མི་བྱའོ། །ཞེས་དང༌། མདོ་གཞན་ལས། བྱམས་པ་དེ་བཞིན་གཤེགས་པའི་བསྟན་
པ་ནི་བསམ་གཏན་དང་སྤྱོང་བས་ཕྱེ་བ་དང་ཡེ་ཤེས་ཀྱིས་འདུ་བྱས་པ་དང་ཡེ་ཤེས་
ཀྱིས་མཉམ་པར་བཞག་པ་དང་བརྩོན་པས་ཕྱེ་བ་ཡིན་གྱི། ཁྱིམ་པའི་ལས་དང་ཞལ་
ཏ་བྱེད་པས་ཕྱེ་བ་ནི་མ་ཡིན་ནོ་ཞེས་གསུངས། ཁྱིམ་པའི་ལས་ནི་བསྟན་པ་ལ་དགའ་
བའི་ཁྱིམ་པ་དང་བྱང་སེམས་ཁྱིམ་པས་རྟེན་བཞེངས་པ་དང་ཞལ་ཏ་བྱེད་པའི་ལས་
མང་པོ་ལ་བརྩོན་པའོ། ། བྱང་སེམས་ཞལ་ཏ་བྱེད་པས་རིན་པོ་ཆེ་སྣ་བདུན་གྱི་མཆོད་
རྟེན་སྟོང་གསུམ་བཀང་ན་དེས་ང་མི་མཉེས་སོགས་དང་། བྱང་སེམས་ཁ་ཏོན་པས་
ཚིགས་བཅད་གཅིག་ཙམ་འཛིན་པ་དང་གཞན་ལ་འཆད་པ་སོགས་ཀྱིས་ང་མཉེས་་
ཤིང་མཆོད་པ་བྱས་པར་འགྱུར་རོ་ཞེས་དང་། ཛམ་བུའི་གླིང་གང་བའི་ཞལ་ཏ་བྱེད་
པ་དེ་དག་གིས་བྱང་སེམས་ལུང་ནོད་ཁ་ཏོན་བྱེད་པ་ལ་བརྩོན་པ་གཅིག་ལ་རིམ་གྲོ་
དང་བསྙེན་བཀུར་བྱ། ཛམ་གླིང་སྙེད་གང་བའི་ལུང་དང་ཁ་ཏོན་པ་དག་གིས་ནི་ནང་
དུ་ཡང་དག་པར་འཇོག་པར་བརྩོན་པ་གཅིག་ལ་རིམ་གྲོ་དང་བསྙེན་བཀུར་བྱས་ན་
- 335 -

དབུ་མ་རིན་ཆེན་ཕྲེང་བ་རྩ་འགྲེལ། ལས་
དེ་བཞིན་གཤེགས་པས་ཡི་རང་གནང་བ་ཡིན་ཞེས་སོགས་མང་དུ་གསུངས་པ་དང༌།
སྔོན་ཉེ་རྒྱལ་དང་པང་ནས་སྐྱེས་གཉིས་ཀྱིས་སྔར་ཆོས་མ་ཐོས་པ་མེད་མོད་མུ་སྟེགས་
པའི་སྟོན་པ་ཡང་དག་པར་འཇོག་པ་ཞེས་པའི་ཚིག་ཙམ་ཐོས་པས་དེ་ལས་ལྷག་པ་
ཐོས་མ་མྱོང་བས་ཐུགས་ཤིན་ཏུ་ཚིམ་པར་བཤད་པ་བཞིན་ཞི་ལྷག་སྒོམ་པ་ལ་བརྩོན་
པ་ཉིད་མཆོག་ཏུ་བསྔགས་སོ། །བསམ་གཏན་ལ་ཡང་འཇིག་རྟེན་དང་འཇིག་རྟེན་
ལས་འདས་པའི་དབྱེ་བ་ཡོད་པའོ། །ལྷག་མཐོང་ཤེས་རབ་ནི་ཡང་དག་པ་ཇི་ལྟ་བ་
བཞིན་དུ་ཆོས་ལ་སོ་སོར་རྟོགས་པའོ་ཞེས་པས་བདེན་པ་བཞི་དང་གཉིས་ལ་སོགས་
པའི་དོན་ཞིབ་པར་དཔྱོད་པས་གཏན་ལ་འབེབས་ཤིང་། རྣམ་གྲངས་ཤེས་པའི་ཤེས་
རབ་སོ་སོར་རྟོགས་པ་དང་དེ་དག་གི་གནས་ལུགས་དེ་ཁོ་ན་ཉིད་གཅིག་པུ་ཤེས་པ་
ཉིད་རྣམ་གྲངས་མ་ཡིན་པའི་ཤེས་རབ་རྣམ་པར་མི་རྟོག་པའི་ཡེ་ཤེས་སོ། །འདིར་ཆུ་
ཤིང་གི་དཔེ་ལྟར་ཆོས་ལ་དངོས་པོར་རྟོག་པས་བཟུང་བ་ལྟར་ཡོད་མེད་བཙལ་བ་ལས་
ཆོས་ཙམ་བཙལ་བ་མ་ཡིན་ལ། རྟོག་ངོར་སྣང་བའི་བདེན་དངོས་བཀག་ཀྱང་ཆོས་
ཀྱི་སྣང་བ་ཙམ་དགག་སྒྲུབ་མེད་པར་ཡོད་པས་བདེན་གཉིས་དབྱེར་མེད་འདོད་ན་
དགག་པ་ཐམས་ཅད་མ་ཡིན་དགག་ལས་འོས་མེད་དོ། །དེ་ལ་རྟེན་འབྱུང་སྟོང་ཉིད་
ཀྱི་དོན་ཅན་ཞེས་བྱ་བ་སྔར་ཇི་སྐད་བཤད་པ་ཁོང་དུ་ཆུད་ཅིང་གོམས་པས་འཁོར་བ་
རྒྱུ་འབྲས་ཀུན་གྱི་རྩ་བ་ལྷན་ཅིག་སྐྱེས་པའི་མ་རིག་པ་སྤངས་པས་ཆགས་སོགས་ངང་
གིས་སྤོང་བར་འགྱུར་ཏེ་རྒྱུ་མེད་པས་སོ། ། |:ཀྱི་བྱ་
ཆགས་སོགས་གཅིག་གི་གཉེན་པོས་ནི་རང་ལས་གཞན་སྤོང་མི་ནུས་ལ་དེ་ཐམས་
ཅད་སོ་སོའི་གཉེན་པོ་ཀུན་གྱིས་ཀྱང་མ་རིག་པ་སྤོང་མི་ནུས་པས་མ་རིག་པ་ཉིད་རིག་
པ་ཡེ་ཤེས་ཀྱིས་སྤང་བར་བྱའོ། །དབྱེ་ན་ཐོས་བསམ་སྒོམ་གསུམ་གྱི་ཤེས་རབ་གསུམ་
མོ། །དཀོན་མཆོག་སྤྲིན་ལས། ལྷག་མཐོང་གིས་བརྟགས་ནས་ངོ་བོ་ཉིད་མེད་པར་
རྟོགས་པ་ནི་མཚན་མ་མེད་པ་ལ་འཇུག་གོ །ཞེས་གསུངས་པ་ནི་དཔྱད་སྒོམ་ལ་བརྟེན་
ནས་ངེས་པ་སྐྱེས་པ་ཞི་གནས་དང་ཟུང་འབྲེལ་དུ་སྒོམ་པའི་མཚན་མ་མེད་པ་རྣམ་པར་
- 336 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
མི་རྟོག་པ་ལ་འཇུག་པའི་དོན་ནོ། །བདག་མེད་ལ་ངེས་ཤེས་ཕུ་ཐག་མ་ཆོད་པར་
དཔྱད་འཇོག་སྤེལ་མ་དང་དཔྱད་མཐའ་ཆོད་ནས་འཇོག་སྒོམ་ཁོ་ན་བྱ་ཞིང་དེ་ཡང་
རྟོག་མེད་རང་བབས་སུ་སྐྱོང་དགོས་ཏེ། དྲན་པས་དྲན་པ་དེད་ན་གོངས་ཐོག་ཏུ་ཁ་
བ་བབ་པ་ལྟར་རྣམ་རྟོག་འཕེལ་བར་འགྱུར་ལ། དྲན་པ་རང་བབས་སུ་བཞག་ན་ཁ་
བ་མཚོ་ལ་བབ་པ་ལྟར་ཞི་བར་འགྱུར་རོ་ཞེས་བསྟན་བཅོས་ལས་བཤད་དོ། །དབུ་
མ་ཤེས་རབ་ལ་འཇུག་པར། རྟོག་མེད་བློ་ནི་རང་ཞིར་བཞག །ངོས་བཟུང་མེད་ཅིང་
ཡེང་པ་མེད། །མཚན་མ་མེད་ཅིང་གསལ་བར་བསྒོམ། །ཞེས་གསུངས་པས། བློ་དང་
བློས་བཞག་གི་འཛིན་པའི་མཐའ་ཐམས་ཅད་བཅད་པའི་སྒོ་ནས་རྟོགས་ཀྱི་བར་དུ་
བསྒོམ་པར་བྱའོ། །དེ་ཡང་འཕགས་ལམ་ཐོབ་པའི་མཉམ་བཞག་ཏུ་གཉིས་སྣང་དང་
བདེན་སྣང་མཚན་རྟོག་ཐམས་ཅད་ནུབ་པས་སྣང་མེད་ཅེས་བྱ་ལ་སྒོ་ལྔ་མེད་པའི་སྣང་
བ་བཞིན་མིན་ནོ། །དེས་ན་ཞི་ལྷག་གཉིས་ལ་ཏིང་ངེ་འཛིན་ཐམས་ཅད་འདུས་ཤིང་
ལམ་སྟེགས་ཀྱི་ཡོན་ཏན་ཐམས་ཅད་འདི་ལ་ཐུག་པར་གསུངས་པས་བསམ་གཏན་
དང་ཤེས་རབ་གཉིས་ཟུང་འབྲེལ་དུ་ཉམས་སུ་བླང་བར་བྱའོ། །དེ་ཡང་ཕར་ཕྱིན་དྲུག་
ལས་ཤེས་རབ་མཆོག་ཡིན་ཞིང་དེ་ལས་ཀྱང་ཐོས་པའི་ཤེས་རབ་སྔོན་དུ་མ་སོང་བར་
གཞན་གཉིས་མི་འགྲུབ་པས་དང་པོ་མང་དུ་ཐོས་པ་བཙལ་བར་བྱ་སྟེ། སྲེད་མེད་ཀྱིས་
བུས་ཞུས་པར། སྦྱིན་པ་དང་ཚུལ་ཁྲིམས་གཉིས་དང་ཐོས་པའི་བསོད་ནམས་གང་ཆེ་
ཞུས་པའི་ལན་དུ་རིགས་ཀྱི་བུ་འདི་ལྟ་སྟེ་དཔེར་ན་སོགས་རིའི་རྒྱལ་པོ་རི་རབ་ཀྱི་
མདུན་ཡུངས་འབྲུ་གཅིག་འདུག་པ་བཞིན་དང་། ནམ་མཁའ་ལ་བྱའི་རྗེས་བཞིན་སྦྱིན་
ཚུལ་གྱི་ཚོགས་དང་ནམ་མཁའ་མཐའ་ཡས་པ་བཞིན་ཐོས་པའི་ཚོགས་སོ། །སྦྱིན་པའི་
ཚོགས་ནི་བྱ་བ་གཉིས་བྱེད་དེ་འདི་ལྟ་སྟེ་དབུལ་བ་སེལ་བ་དང་ལོངས་སྤྱོད་ཆེན་པོ་
སྒྲུབ་པ་སྟེ་བྱ་བ་འདི་གཉིས་བྱེད། དེ་བཞིན་དུ་ཚུལ་ཁྲིམས་ཀྱིས་ངན་འགྲོ་སེལ་བ་
དང་བདེ་འགྲོ་སྒྲུབ། ཤེས་རབ་ཀྱི་ཚོགས་ཀྱིས་ལྟ་བར་གྱུར་པ་ཐམས་ཅད་སེལ་བ་
དང་ཤེས་རབ་སྒྲུབ་པར་བྱེད། སྦྱིན་ཚུལ་ནི་ཟག་པ་དང་བཅས་པ་དང་ཕུང་པོ་རྣམ་
-337 -

ཀྱི་དབུ་མ་རིན་ཆེན་ཕྲེང་བ་རྩ་འགྲེལ། ལོ་
པར་སྨིན་པའོ། །རིགས་ཀྱི་བུ་ཐོས་པའི་ཚོགས་ནི་ཟག་པ་མེད་པ་ནས་རྣམ་པར་སྨིན་
པ་མ་ཡིན་པའོ། །རིགས་ཀྱི་བུ་དེ་ལྟ་བས་ན་བྱང་ཆུབ་སེམས་དཔའ་སེམས་དཔའ་
ཆེན་པོ་བརྩོན་འགྲུས་རྩོམ་པ་རྣམས་ཀྱིས་ཐོས་པའི་ཚོགས་ལ་བརྩོན་པར་བྱའོ་ཞེས་
མང་དུ་གསུངས། པར་བསྡུས་ལས། ཐོས་ཉུང་དམུས་ལོང་བསྒོམ་པའི་ཚུལ་མི་ཤེས། །
དེ་མེད་དེས་ཀོ་ཅི་ཞིག་བསམ་པར་བྱ། ། དེ་བས་ཐོས་ལ་བརྩོན་བྱ་དེའི་རྒྱུ་ལས། །
བསམས་ཤིང་བསྒོམས་པས་ཤེས་རབ་ཡངས་པ་འབྱུང་། །ཞེས་སོ། །དེ་བཞིན་ཤེས་
རབ་ཀྱིས་བདག་རྒྱུད་མ་གྲོལ་བར་གཞན་ལ་བསྟན་པས་དེའི་རྒྱུད་གྲོལ་བར་བྱ་མི་
ནུས་ཏེ། དཀོན་བརྩེགས་ལས། མ་བརྒལ་བས་ནི་བསྒྲལ་མི་ནུས། །མ་གྲོལ་བས་ནི་
སྒྲོལ་མི་ནུས། །ལོང་བས་ལམ་ཡང་སྟོན་མི་ནུས། །གྲོལ་བས་སྒྲོལ་བར་བྱེད་པར་
ནུས། །མིག་ལྡན་ལོང་ལ་ལམ་སྟོན་ནུས། །ཞེས་སོ། །ཕར་ཕྱིན་དྲུག་པོ་རང་རང་གི་
མི་མཐུན་ཕྱོགས་སེར་སྣ་ལ་སོགས་པའི་ཉོན་མོངས་པ་དང་བྲལ་ཞིང་སེམས་བསྐྱེད་
དང་བསྔོ་བ་འཁོར་གསུམ་མི་རྟོག་པའི་ཤེས་རབ་ཀྱིས་ཟིན་ནས་ཤེས་བྱའི་སྒྲིབ་པའི་
གཉེན་པོར་གྱུར་པ་ལ་བསླབ་པར་བྱའི། གཞན་དུ་ན་ཕ་རོལ་ཏུ་ཕྱིན་པའི་གྲངས་སུ་
མི་འགྲོ་སྟེ། གང་གིས་ཕྱིན་པར་བྱེད་པའི་ལམ་ལ་གང་དུ་ཕྱིན་པར་བྱ་བ་འབྲས་བུའི་
མིང་གིས་བཏགས་པའི་ཕྱིར་ཏེ་སྲིད་དང་ཞི་བའི་ཕ་རོལ་ཏུ་ཕྱིན་པ་ཡིན་པའོ། །སེམས་
ཅན་ཡོངས་སུ་མི་གཏོང་བའི་རྒྱུ་སྙིང་བརྩེ་བ་ཆེན་པོ་ནི་སེམས་ཅན་ཐམས་ཅད་ལ་་་་་
དམིགས་ནས་ཤས་མི་བཟོད་པས་དེ་དག་འཁོར་བ་དང་ངན་སོང་གི་སྡུག་བསྔལ་དང་
བྲལ་འདོད་ཀྱི་སྙིང་རྗེ་རོ་གཅིག་པའི་བློ་གྲོས་སོ། །ཞེས་གོམས་པའི་སེམས་དང་རོ་
གཅིག་པའམ་ཡང་ན་ཆོས་ཐམས་ཅད་སྐྱེ་བ་མེད་པར་རྟོགས་པའི་ཡེ་ཤེས་སྙིང་རྗེའི་
རླན་དང་མ་བྲལ་བའི་དོན་དུ་བཤད་ཀྱང་རུང་ངོ༌། །གསུམ་པ་ནི། སྦྱིན་པས་སོགས༡།
ཕྱིན་དྲུག་སོ་སོའི་ཡོན་ཏན་མདོར་བསྡུས་པ་ནི་སྦྱིན་པས་འབྲས་བུ་ལོངས་སྤྱོད་འབད་
། བཟོད་པས་ཁ་དོག་
མེད་དུ་འབྱུང་བ་དང་ཚུལ་ཁྲིམས་ཀྱིས་བདེ་འགྲོར་འགྲོ་བ་དང་
མདངས་དང་ལྡན་པ་སྟེ་མཛེས་པ་དང་བརྩོན་འགྲུས་ཀྱི་མཚན་ཉིད་དགེ་བའི་སྟོབས་
- 338 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཀྱིས་ཟིལ་གྱིས་མི་ནོན་ཅིང་གཟི་བརྗིད་དང་ལྡན་པ་དང་། བསམ་གཏན་གྱིས་རྒོད་
པ་ལ་སོགས་པའི་རྟོག་པ་ཐམས་ཅད་ཞི་བས་རིག་པ་དང་མངོན་པར་ཤེས་པ་ལ་སོགས་
པ་འགྲུབ་པ་དང་བློ་ཤེས་རབ་ཟབ་མོ་ཡིས་གཟུང་འཛིན་ལས་གྲོལ་བ་ཐོབ་པ་དང་།
སེམས་ཅན་ལ་སྙིང་བརྩེ་བས་ནི་རང་གཞན་གྱི་འཕྲལ་དང་ཡུན་གྱི་དོན་ཀུན་བདེ་བླག་
ཏུ་འགྲུབ་པའོ། །སྡོང་བཀོད་དུ་མཚན་གྱི་ལྷ་མོ་དཔྱིད་ལྡན་མས། ཁོ་མོའི་སྙིང་རྗེའི་
རྒྱ་མཚོ་ཚད་མེད་དེ། །འདི་ལས་དུས་གསུམ་རྒྱལ་བ་འཇིག་རྟེན་འབྱུང་། །དེས་ནི་
འགྲོ་བའི་སྡུག་བསྔལ་སེལ་བར་བྱེད། །ནོར་བཟང་བརྟན་པས་ཚུལ་འདི་ཤེས་པར་
གྱིས། །ཞེས་གསུངས་པ་དང་། བློ་གྲོས་རྒྱ་མཚོས་ཞུས་པ་ལས། རྫོགས་པའི་བྱང་
ཆུབ་སེམས་དང་ཆོས་འཛིན་དང༌། །ཆོས་སྒྲུབ་པ་དང་སྲོག་ཆགས་སྙིང་བརྩེ་བ། ། །
ཆོས་བཞི་འདི་དག་ཡོན་ཏན་མཐའ་མེད་དེ། ། དེ་དག་མཐའ་ནི་རྒྱལ་བ་མི་གསུང་ངོ༌། །
ཞེས་སོ། །བཞི་བ་ནི། བདུན་པོ་སོགས༡། གོང་དུ་བཤད་པའི་ཡོན་ཏན་བདུན་པོ་
འདི་དག་མ་ལུས་པར་ཅིག་ཅར་སློབ་པ་ལམ་གྱི་གནས་སྐབས་སུ་གོམས་པར་བྱས་
ཤིང་ཐབས་ཤེས་གཉིས་ཀྱིས་ཕ་རོལ་ཏུ་ཕྱིན་པ་ཡིས། མཐའ་གཉིས་ལ་མི་གནས་
པའི་ཡེ་ཤེས་བསམ་གྱིས་མི་ཁྱབ་པའི་ཡུལ་འཇིག་རྟེན་གསུམ་གྱི་མགོན་པོ་ཡང་དག་
པར་རྫོགས་པའི་སངས་རྒྱས་ཉིད་ཐོབ་པར་འགྱུར་རོ། །དེ་ཡང་སྦྱིན་སོགས་ཀྱི་སྒོ་ནས་
གཞན་ལ་གནོད་པ་སྤངས་ཤིང་ཕན་པ་ཁོ་ནས་སྒྲུབ་པ་ལྷུར་བླངས་ནས་འབྲས་བུ་
རྫོགས་བྱང་དུ་བསྔོས་པ་ལས་འབྱུང་བའི་ཕྱིར་རོ། །སེམས་འགྲེལ་ལས། ཕན་གནོད་
འབྲས་བུ་འབྱུང་བ་ལ། །དེ་ལྟར་རྣམ་པར་དཔྱད་ནས་ནི། །དེ་དག་སྐད་ཅིག་གཅིག་
ཀྱང་ནི། །རང་དོན་ཆགས་ཤིང་ཇི་ལྟར་གནས། །ཞེས་གསུངས་པ་ལྟར་བསྒྲུབ་པར་
བྱའོ། །གཉིས་པ་ལ་གསུམ། ཉན་ཐོས་ཀྱི་ས་བརྒྱད་བཤད་པ་ལྟར་བྱང་སེམས་ཀྱི་ས་
བཅུའི་དབྱེ་བ། ས་བཅུ་སོ་སོའི་ངོ་བོ་ཡོན་ཏན་དང་བཅས་པ། དོན་བསྡུ་བའོ། །དང་
པོ་ནི། ཇི་ལྟར་སོགས༡། ཇི་ལྟར་ཉན་ཐོས་ཀྱི་ཐེག་པ་ལ། ཉན་ཐོས་ཀྱི་ས་ནི་བརྒྱད་
དུ་བཤད་པ་སྟེ་དེ་གང་ཞེ་ན་རགས་ཀྱི་ས་སྦྱོར་ལམ་རིགས་ངེས་དང་། བརྒྱད་པའི་
- 339 -

དབུ་མ་རིན་ཆེན་ཕྲེང་བ་རྩ་འགྲེལ། 》
ས་ནི་ཡས་ནས་བགྲངས་པའི་རྒྱུན་ཞུགས་ཞུགས་པ་ལ་བརྒྱད་པ་དང་དེའི་མངོན་་་་
རྟོགས་ལ་བརྒྱད་པའི་ས་དང་། མཐོང་བའི་ས་རྒྱུན་ཞུགས་འབྲས་གནས་དང་བསྲབ་
པའི་ས་འདོད་ཉོན་བསྲབ་པའི་ཕྱིར་འོང་དང་
འདོད་པ་ལ་འདོད་ཆགས་དང་བྲལ་
བའི་ས་ཕྱིར་མི་འོང་དང་བྱས་པ་རྟོགས་པའི་ས་དགྲ་བཅོམ་འབྲས་གནས་་དང་
། དེ་
དག་གི་ཞུགས་པ་རྣམས་ལ་ཉན་ཐོས་ཀྱི་ས་ཞེས་གཅིག་ཏུ་བགྲངས་པའི་སྟེང་རང་་
རྒྱལ་གྱི་ས་སྟེ་བརྒྱད་དོ། །
དེ་བཞིན་དུ་ཐེག་པ་ཆེན་པོ་ལ་རྒྱུའི་གནས་སྐབས་སུ་བྱང་
ཆུབ་སེམས་དཔའི་ཡོན་ཏན་རྣམས་ཀྱི་རྟེན་བྱེད་པས་ན་ས་ནི་ཀུན་གཞིའི་རྣམ་ཤེས་
སམ་ཡིད་དེ་ཁྱད་པར་གྱི་དབྱེ་བས་བཅུ་ཡོད་པའོ། །གཉིས་པ་ལ། སྤྱིའི་དོན་དང་
གཞུང་གི་དོན་ནོ། །དང་པོ་ནི། ས་ལམ་ལ་འཇུག་པ་རྣམས་ཀྱིས་དང་པོ་ལམ་གྱིས་
དགག་བྱ་འཁོར་བའི་འཁྲུལ་སྣང་ཇི་སྙེད་པ་དང་། ལུང་རིག་དུ་མས་དགག་བྱར་གྱུར་
པ་ཕྱི་ནང་གི་གྲུབ་མཐའ་སྨྲ་བའི་ཀུན་བརྟགས་སུ་རྨོངས་པས་བཏགས་པའི་ཆོས་དང་
གང་ཟག་གི་བདག་གཉིས་སུ་སྒྲོ་སྐུར་གྱི་མཐའ་དང་དུད་འགྲོ་ཡན་ཆད་གྲུབ་མཐའ་
ལ་ཞུགས་མ་ཞུགས་ཀུན་ལ་ལྷན་སྐྱེས་སུ་ཡོད་པའི་རྨོངས་པས་བཏགས་པའི་བདག་
འཛིན་གཉིས་ཡུལ་དང་བཅས་པ་ངོས་བཟུང་ལ་ཐོས་བསམ་སྒོམ་པ་ལ་ཡུན་རིང་གོམས་
པ་སྔོན་དུ་འགྲོ་བར་བྱའོ། །
དེ་ལ་སྔར་བཤད་པའི་སྙིང་རྗེ་སོགས་རྒྱུ་གསུམ་པོ་ཚོགས་
སྦྱོར་གྱི་སྐབས་སུ་སོ་སོ་སྐྱེ་བོས་ཉམས་སུ་བླངས་པ་ལས་ངེས་པར་འབྱེད་པ་ས་དང་
པོ་མཐོང་ལམ་སྐྱེ་བ་ཡིན་ལ། 
དེའི་ཚེ་དོན་དམ་པའི་སེམས་བསྐྱེད་པ་དང་པོ་ཐོབ་པས་
བྱང་སེམས་མཚན་ཉིད་པ་དང་སངས་རྒྱས་ཀྱི་རིགས་སུ་སྐྱེས་པ་སོགས་བརྗོད་པ་ནི་
འཇུག་པ་དང་རྒྱུད་བླ་སོགས་ཀྱི་དགོངས་པ་དང་། སྙིང་རྗེ་དང་ཀུན་རྫོབ་སེམས་
བསྐྱེད་དང་པོ་ཚོགས་ལམ་ནས་ཐོབ་ཅིང་གཉིས་མེད་ཀྱི་ཡེ་ཤེས་དོན་སྤྱི་ནས་བསྒོམས་
པས་གསལ་སྣང་ཅུང་ཟད་སྐྱེས་པ་དང་། ངེས་འབྱེད་ཆ་མཐུན་སྦྱོར་ལམ་བཞིའི་སྐབས་
སུ་སྔར་ལས་ཀྱང་རྟོགས་པ་ལྷག་པར་འགྱུར་བ་ལ་བྱང་ཆུབ་སེམས་དཔའ་དང་རིགས་
སུ་སྐྱེས་པའི་ཐ་སྙད་སྤྱོད་འཇུག་ལས་གསུངས་སོ། །རྒྱུ་གསུམ་པོ་ཡང་ཕྱིན་དྲུག་ལ་
– 340 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
སོགས་པ་ལྟར་མཆོག་དམན་གྱི་ཁྱད་པར་ཙམ་ལས་ས་ཐམས་ཅད་ལ་ཡོད་པར་ཤེས་
པར་བྱའོ། ། ས་ཐམས་ཅད་ཀྱི་རྩ་བའམ་རྟེན་ས་དེར་དད་པ་དང་དང་བ་འདུན་ཅིང་
དོན་དུ་གཉེར་བ་དང་ས་བཅུ་ཡོངས་སུ་སྦྱོང་བར་བྱེད་པའི་རྣམ་བྱང་གི་ཆོས་སྒྲུབ་པ་
དང་འབྲས་བུའི་ཕན་ཡོན་དང་བཞི་ལས། ལས་སུ་རུང་བའི་ཕན་ཡོན་གསེར་གྱི་ས་
ལེ་སྦྲམ་གྱི་དཔེ། 
ས་ནས་སར་འཕར་ཏེ་སངས་རྒྱས་ཀྱི་སར་ཐུག་པར་འཇུག་པའི་
ཕན་ཡོན་དེད་དཔོན་མཁས་པའི་དཔེས་བསྟན་པ་དང་། རྣམ་པར་སྨིན་པ་ཡོངས་སུ་
འཛིན་པའི་ཕན་ཡོན་བདག་ཉིད་ཆེན་པོ་ཉིད་ཀྱི་ཕྱིར་འཛམ་གླིང་གི་བདག་པོ་ལ་སོགས་
པར་བསམ་བཞིན་འཇུག་པ་དང༌། སྨོན་པ་ཤེས་པའི་ཕན་ཡོན་སྨོན་ལམ་གྱི་སྟོབས་
ཅན་ཉིད་ཀྱིས་སྨོན་ལམ་ཆེན་པོ་འབུམ་ཕྲག་བཅུ་མངོན་པར་སྒྲུབ་པའོ། །འདུན་པ་
དང་སྒྲུབ་པ་དང་ཕན་ཡོན་གསུམ་གྱིས་ཉན་རང་ལས་འཕགས་སོ། །མཐོང་སྒོམ་གྱི་
སྤང་བྱའི་དབྱེ་བ་དང་སྤོང་བའི་ཚུལ་གཉེན་པོ་སྐྱེ་རིམ་སོགས་རྒྱས་པ་མདོ་དང་འགྲེལ་
བའི་བསྟན་བཅོས་རྣམས་ལས་ཤེས་པར་བྱ་ཞིང་འདིར་ཡི་གེ་མང་བར་འགྱུར་བས་
བཞག་གོ ། སོ་སྐྱེ་སྲིད་པར་སྐྱེ་བའི་རྒྱུ་བསྒོམ་པས་སྤང་བར་བྱ་བའི་ཉོན་མོངས་པ་
འདོད་ཆགས་ཁོང་ཁྲོ་ང་རྒྱལ་མ་རིག་པ་རྙེད་པ་ལ་ཆགས་པ་ལ་སོགས་པ་འཇིག་རྟེན་
གྱི་ཆོས་མ་རིག་པ་སྔོན་དུ་འགྲོ་བ་ཅན་དེ་དག་དང་། ཉན་རང་གི་སྒོམ་སྤང་འཁོར་
བར་འདུ་བྱེད་པའི་ཉོན་མོངས་པ་རྣམས་བྱང་སེམས་ཀྱིས་ས་དང་པོ་ནས་སྤངས་པས་
མི་གོས་ཟེར་ཡང་། དེ་ནི་གཉེན་པོའི་སྟོབས་ཀྱིས་རྣམ་པར་མནན་པས་རང་གི་མཐུས་
དཔུང་བྱེད་མི་ནུས་པས་དེ་སྐད་བརྗོད་དོ། །རིམ་གྱིས་ཡོངས་སུ་སྦྱོང་དགོས་པའི་ཕྱིར་
ས་དང་པོ་ཁོ་ནས་ཐམས་ཅད་མ་ལུས་པ་སྤང་བར་མི་འདོད་དེ་ས་བཅུ་བ་ལ་རྣམ་པ་
ཐམས་ཅད་ཡོངས་སུ་དག་པ་ཡིན་ནོ་ཞེས་ཐོགས་མེད་སྐུ་མཆེད་བཞེད་དོ། །ཞེས་
གསུངས་པ་ནི་དེ་དག་གི་གནས་ངན་ལེན་བག་ཆགས་ལ་དགོངས་སོ། །ས་དང་པོ་
ནས་སྒོམ་ལམ་ལ་ཞུགས་པ་དང་འཇིག་རྟེན་ལས་འདས་པ་ཟག་པ་མེད་པའི་བྱང་ཆུབ་
ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་གང་ཡིན་པ་དེ་དག་ཉིད་ལ་མ་ཆགས་པ་ལ་སོགས་
• 341

1 དབུ་མ་རིན་ཆེན་ཕྲེང་བ་རྩ་འགྲེལ།
པ་དགེ་བའི་རྩ་བ་དེ་དག་ཡོངས་སུ་སྦྱངས་པའི་འོག་ཏུ་ས་ནས་སར་འཕར་བ་འབྱུང་
བས་སར་འཕར་བའི་འཇུག་པ་བརྗོད་དོ། །
ས་ལམ་གྱི་ཡོན་ཏན་དང་དགེ་རྩ་སོགས་སྔ་མ་ལས་ཕྱི་མ་ཁྱད་པར་དུ་གྱུར་ནས་གོང་
མ་ཞེས་བྱ་སྟེ་སའི་གནས་སྐབས་འདུས་བྱས་ཡིན་པས་སོ། །འདས་ལམ་ས་དང་པོ་
ཐོབ་ཚེ་ངེས་པར་འབྱེད་པས་བདེན་པ་བཞི་མངོན་པར་རྟོགས་ཤིང་དེ་ལ་ལོག་པར་
ཞུགས་པ་སོགས་མཐོང་སྤང་མ་ལུས་པ་སྤངས་པ་དང༌། སྒོམ་སྤང་རྣམས་ཀྱང་མགོ་
མནན་པའི་ཚུལ་གྱིས་སྤོང་བར་བྱེད་ཅིང་མཆོག་གསུམ་ལ་ཤེས་ནས་དད་པའི་དེའི་
རང་གི་ངོ་བོ་རབ་ཏུ་དགའ་བ་ནི་སྔར་སོ་སྐྱེས་དུས་སུ་མ་ཐོབ་པའི་དམིགས་པ་ཀུན་
ཏུ་འགྲོ་བའི་ཆོས་ཀྱི་དབྱིངས་ལ་དགའ་ཞིང་གནས་པའོ། །དེའི་དབང་གིས་བདག་
དང་བདག་གིར་འཛིན་པ་མེད་པས་སྦྱིན་པ་གཏོང་བ་ལ་མཆོག་ཏུ་དགའོ། །འདིར་
སྦྱིན་སོགས་དཔེ་གྲོགས་ཆོས་གསུམ་སྦྱར་ཚུལ་གཞན་དུ་ཤེས་པར་བྱ་ལ། ས་འདིར་
ཚུལ་ཁྲིམས་དག་པ་མ་ཐོབ་པས་སྦྱིན་པ་མ་དག་གམ་དེ་ལྟ་མོད་ཀྱི་འོན་ཀྱང་ཕྱི་དང་
ནང་ལུས་ཀྱང་གཏོང་ནུས་ཤིང་སེར་སྣ་དང་འཁོར་གསུམ་གྱི་རྟོག་པ་དང་བྲལ་བས་
སྦྱིན་པ་དག་ཅིང་ལྷག་པ་ཐོབ་བོ། ། སྲེད་མེད་ཀྱི་བུས་ཞུས་པར། བདག་གི་ལུས་འདི་
ཡང་སེམས་ཅན་ཐམས་ཅད་ལ་སྦྱིན་ཞིང་ཡོངས་སུ་གཏོང་ན་ཕྱི་རོལ་གྱི་དངོས་པོ་
རྣམས་ལྟ་ཅི་སྨོས་ཞེས་གསུངས་སོ། །
དེའི་མཐུས་ས་གཉིས་པར་ཚུལ་ཁྲིམས་དག་པ་
འབྱུང་ངོ་། །
འདིར་ཚུལ་ཁྲིམས་ཤས་ཆུང་བ་ཡིན་གྱི་མེད་པ་མ་ཡིན་ཏེ་གཞན་རྣམས་
ཀྱང་དེའི་རིམ་པ་ཉིད་དུ་རིག་པར་བྱའོ། །ས་དང་པོ་བ་འདི་སོ་སྐྱེའི་ས་ལས་འདས་
པ་ཡིན་པས་སོ་སྐྱེ་འཕགས་པའི་ཆོས་མ་ཐོབ་པ་འདིའི་མི་མཐུན་ཕྱོགས་ཡིན་ནོ
གཉིས་པ་དགེ་བཅུ་དག་པ་བརྟེན་པས་དེ་ལས་བཟློག་པ་ལོག་པར་སྒྲུབ་པ་འཆལ་
བའི་དྲི་མ་ཅན་འདིའི་མི་མཐུན་ཕྱོགས་དང་། གསུམ་པ་དགེ་བཅུས་ཆེས་ཕྱུག་ཅིང་
ཟབ་རྒྱས་ཀྱི་ཆོས་ལ་ཐོས་པ་མང་བས་བརྗེད་པ་མུན་པའི་ཚུལ་ཅན་མི་མཐུན་ཕྱོགས་
དང་། 
ས་འདིར་ཐེག་དམན་ལས་ཀུན་ཏུ་བསྲུང་བའི་ཕྱིར་སངས་རྒྱས་ཀྱི་ཡེ་ཤེས་ལ་
-342 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དམིགས་པའི་སྒོ་ནས་བརྟེན་པར་གསུངས་སོ། ། ན་
བཞི་པ་འཇིག་ལྟས་དྲངས་པའི་བདག་འཛིན་གཉིས་ཀྱིས་ལྷག་པར་གཡོ་བ་དང་བྲལ་
བས་དེས་གཡོ་བ་མི་མཐུན་ཕྱོགས་ཡིན་ཏེ། འཇིག་ལྟ་ཀུན་བརྟགས་དང་པོ་མཐོང་
ལམ་ཁོ་ན་ལ་སྤུངས་སོ་ཞེས་གསུངས་པས་འདི་འཇིག་ལྟ་ལྷན་སྐྱེས་སོ། །དེ་ལ་ལྷན་
སྐྱེས་ཕྲ་བའི་རྣམ་པ་ནི་དགེ་སོགས་ཀྱི་སེམས་ལ་ཡང་དེ་དང་མི་འགལ་བར་དུས་་་་་
ཐམས་ཅད་དུ་གནས་པར་བརྟག་དཀའ་བའི་ཕྱིར་ཏེ་འདི་ལྟར་དགེ་སོགས་སྐྱེ་བའི་
དུས་ན་ཡང་དེ་དང་མཚུངས་པར་ལྡན་པའི་ཕྱིར་བདག་ལ་ཆགས་པ་དང་བདག་ཏུ་ང་
རྒྱལ་བ་ལ་སོགས་པ་ཡོད་པ་ཁོ་ནའོ། །རྣམ་པར་བརྟགས་པ་ནི་དེ་ལྟ་མ་ཡིན་པས་
རགས་པ་ཡིན་ཏེ་ཉོན་མོངས་ཅན་གྱི་ཡིད་དུ་བྱེད་ཅིང་དེ་སྐྱེ་བའི་ས་བོན་འཇོག་པའི་
ཕྱིར་སྐྱེད་པར་བྱེད་པ་ཡིན་ནོ། །ངར་འཛིན་གྱིས་དྲངས་པའི་ཆོས་རྟོགས་པའི་ང་རྒྱལ་
འདི་ནས་སྤངས་སོ། ། ས་གསུམ་པར་ཐོས་པ་མང་པོ་བཟུང་བ་དེ་འདིར་ཏིང་འཛིན་
རྣམ་པར་དག་པ་ལ་བརྟེན་ནས་རྣམ་པར་དག་པ་ཤེས་པ་དེས་རབ་ཏུ་ཕྱེ་བས་འོད་
བྱེད་པ་ཞེས་བྱའོ། ། ལྔ་བ་ལ་དེ་ཉིད་དུ་མྱང་འདས་མངོན་དུ་བྱེད་ནུས་ཀྱང་ཐབས་ལ་
མཁས་པས་སེམས་ཅན་མི་འདོར་བའི་ཕྱིར་ཐེག་དམན་གྱི་མྱང་འདས་མི་མཐུན་ཕྱོགས་
ཡིན་ལ། འདིར་བསམ་གཏན་དང་ལྷག་མཐོང་རྟོགས་པའི་ཤེས་རབ་ཟབ་ཅིང་མཐའ་
གཉིས་ལ་མི་གནས་པའི་ལམ་ཐོབ་པའི་ཕྱིར་བདུད་སོགས་ཀྱིས་མི་འཕྲོག་ཅིང་། ཆོས་
དང་ཆོས་མིན་རྣམ་པར་འབྱེད་པ་ལ་ཤིན་ཏུ་མཁས་ཤིང་མངོན་ཤེས་དང་རྫུ་འཕྲུལ་ཐོབ་
པས་སྐྱབས་ངན་པར་ཞུགས་པ་རྣམས་དད་པར་བྱས་ནས་བསྟན་པ་ལ་འཛད་པ་དང་།
བཟོའི་གནས་ལ་སོགས་པ་འཇིག་རྟེན་པའི་ཤེས་པ་རྣམ་པར་དག་པ་ཐོབ་པའོ། །
མདོ་སྡེ་ས་བཅུ་པ་ལས། ཆོས་མཉམ་པ་ཉིད་བཅུས་ས་དྲུག་པ་འདིར་འཇུག་པར་བཤད་
དེ། གང་ཞེ་ན་ཆོས་ཐམས་ཅད་མཚན་མ་མེད་པར་མཉམ་པ་ཉིད་སོགས་རྣམ་གྲངས་
བརྒྱད་ཀྱིས་དོན་དམ་པར་མཉམ་པ་ཉིད་དང་། དགུ་པ་སྒྱུ་མ་དང་རྨི་ལམ་སོགས་
དཔེ་བདུན་གྱིས་ཀུན་རྫོབ་ཏུ་མཉམ་པ་ཉིད་དང་། བཅུ་པ་བདེན་གཉིས་དབྱེར་མེད་
-343 -

དབུ་མ་རིན་ཆེན་ཕྲེང་བ་རྩ་འགྲེལ། རྒྱལ་
པར་མཉམ་པ་ཉིད་དོ། ། དེ་ཡང་སྙིང་རྗེ་ཆེན་པོ་མངོན་པར་སྒྲུབ་པ་དང་སེམས་ཅན་
མི་འདོར་ཞིང་ཆགས་པ་མེད་པའི་ཡེ་ཤེས་ལ་མངོན་དུ་ཕྱོགས་པ་སྟེ། རྟེན་འབྱུང་ཟབ་
མོའི་ཤེར་ཕྱིན་ལ་གནས་པ་མངོན་དུ་གྱུར་པས་མཚན་མའི་སྤྲོས་པ་ཕལ་ཆེར་ཉུང་བས་
མཚན་མའི་སྤྲོས་པ་རགས་པ་ཀུན་ཏུ་འབྱུང་བ་འདིའི་མི་མཐུན་ཕྱོགས་སོ། ། ས་ལྔ་པ་
ལས་ལྷག་པའི་མི་གནས་པའི་ལམ་ཁྱད་པར་འཕགས་པ་དང་རྣམ་ཐར་སྒོ་གསུམ་
ལྷག་པར་ཐོབ་ཅིང་ཐབས་ཤེས་གཉིས་ལྷག་པས་སེམས་ཅན་གྱི་ཁམས་དབང་བག་
ཉལ་སོགས་མཁྱེན་ནས་སེམས་ཅན་ཡོངས་སུ་སྨིན་པར་བྱེད་པའི་སྦྱོར་བ་རྒྱུན་མི་
འཆད་པའི་ཕྱིར་སངས་རྒྱས་ཀྱི་ཆོས་ལ་རིང་དུ་ཞུགས་པས་མངོན་གྱུར་མངོན་ཕྱོགས་
ཞེས་བྱའོ། ། ཀུན་ཉོན་དང་རྣམ་བྱང་གི་ཆོས་ལ་ཐ་དད་པའི་མངོན་པའི་ང་རྒྱལ་འདི་
ནས་སྤང་གསུངས་སོ། །
བདུན་པ་སྒོ་གསུམ་གྱི་ལས་མཚན་མ་དང་བྲལ་བ་ལ་འཇུག་ཅེས་མཚན་མ་མེད་པ་
ལ་སྤྱོད་པ་བསྟན་པས་མཚན་མ་ཆུང་ངུ་ཀུན་ཏུ་འབྱུང་བ་མི་མཐུན་ཕྱོགས་སོ། །ས་
དྲུག་པའི་འགོག་བདེན་དེ་འདིར་མངོན་དུ་གྱུར་ཀྱང་དེ་མངོན་དུ་མི་བྱེད་ཅིང་དེ་ལས་
བསླངས་ཏེ། ས་བརྒྱད་པ་ལ་འཇུག་པའི་ཐབས་སྙིང་རྗེ་ཆེན་པོ་དང་འཁོར་འདས་
མཉམ་པ་ཉིད་རྟོགས་པའི་ཡེ་ཤེས་ཀྱིས་འཁོར་བ་ཇི་སྲིད་བར་གནས་ནས་ཚོགས་་་
གསོག་པའི་ཐབས་ཀྱི་ཕ་རོལ་ཏུ་ཕྱིན་པ་སོགས་ཐོབ་བོ། །འདིར་སྔར་གྱི་ཤེས་རབ་
ཉིད་རྣམ་པ་ཁྱད་པར་དུ་ཞུགས་པ་ལ་ཐབས་སོགས་བཞིར་དབྱེ་བ་སྟེ་དོན་ཤེར་ཕྱིན་
ཏུ་འདུའོ། །སྤྱིར་ཐེག་ཆེན་ཐུན་མོང་མ་ཡིན་པའི་སྤྱོད་ཡུལ་སྤྲོས་པ་མཐའ་དག་བཀག་
པའི་འགོག་པ་ཐོས་བསམ་གྱིས་ཤེས་པ་ཚོགས་སྦྱོར་ནས་ཡོད། མངོན་སུམ་དུ་ཤེས་
པ་མཐོང་ལམ་ནས་ས་བདུན་པ་འདིར་མཚན་འཛིན་གྱི་རྟོག་པ་སླར་མི་སྐྱེ་ཞིང་འགོག་
པ་ཡང་དག་པའི་མཐར་སྐད་ཅིག་རེ་རེ་ལ་འཇུག་ལྡང་ནུས་པ་ས་འོག་མ་ལས་ཤིན་
ཏུ་འདས་པ་ཐོབ་པས་ཉན་རང་རྣམས་ཟིལ་གྱིས་གནོན་ནོ། ། ས་འདི་མན་ཆད་ལ་
ཉོན་མོངས་པའི་སྤྱོད་པ་ལས་ཤིན་ཏུ་འདས་ཞེས་མི་བྱའོ། །ཞེས་གསུངས་པ་ནི་ལམ་
- 344 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ལ་མངོན་པར་འདུ་བྱེད་ཅིང་རྩོལ་བ་དང་བཅས་པའི་ཕྱིར་ཏེ། རྩོལ་བ་ནི་རྣམ་པར་
རྟོག་པས་རབ་ཏུ་བསྐྱེད་པ་ཡིན་པའི་ཕྱིར་ལ་རྣམ་པར་རྟོག་པ་ཡང་བྱང་ཆུབ་སེམས་
དཔའ་རྣམས་ཀྱི་ཉོན་མོངས་པ་ཡིན་པས་དེ་སྐད་རྗོད་ཀྱི་ཀུན་ནས་ཉོན་མོངས་པ་
མིན་ནོ། །འདིའི་ཡེ་ཤེས་སོགས་དགེ་བའི་རྩ་བ་རྣམས་ཤིན་ཏུ་འོད་གསལ་བ་ཉི་མའི་
དཔེས་འོག་མའི་ཡོན་ཏན་རྣམས་ཟླ་བའི་དཔེས་བསྟན་པ་ཟིལ་གྱིས་གནོན་པར་བཤད་
དོ། །བརྒྱད་པ་ནི་མདོ་སྡེ་ས་བཅུ་པ་ལས། རྒྱ་མཚོར་འགྲོ་བའི་གྲུ་བོ་ཆེ་རླུང་གིས་
བསྐྱོད་པའི་དཔེས་བསྟན་པས་མཚན་མ་མེད་པར་སྤྱོད་པ་རྒྱ་མཚོ་ལྟ་བུ་ལ་ཡང་རྩོལ་
བའི་ཉོན་མོངས་པ་ཐམས་ཅད་དང་བྲལ་ཞིང་ཡེ་ཤེས་ལྷུན་གྱིས་གྲུབ་པའི་ཕྱིར་སྦྱོར་
བའི་ལས་ལ་མངོན་པར་འདུ་བྱེད་པ་འདིའི་མི་མཐུན་ཕྱོགས་སོ། །འདི་ཡན་ཆད་ལ་
རྣམ་པར་སྨིན་པའི་ལམ་ཐོབ་པ་ཞེས་བྱ་སྟེ། ལམ་གྱི་སྦྱོར་བ་ལ་ཆེད་དུ་རྩོལ་བ་མེད་
པར་ངང་གིས་འཇུག་པའི་ཕྱིར་དཔེར་ན་སོ་ནམ་ཟིན་པའི་ལོ་ཏོག་བཞིན་ནོ། །བདུན་
པ་ནས་དང་པོའི་བར་གྱི་ཡོན་ཏན་རྣམས་མི་གཡོ་བའི་ས་འདིར་ལྷག་པར་ཐོབ་པས་
ས་རྣམས་བསྡུ་བ་ཞེས་བྱ་སྟེ། ས་དང་པོར་སྨོན་ལམ་ཆེན་པོ་གྲངས་མེད་པ་བཏབ་པ་
རྣམས་འདིར་ཡོངས་སུ་དག་ཅིང་ལྷག་པར་བཏབ་པའི་ཕ་རོལ་ཏུ་ཕྱིན་པས་ས་དང་
པོ་བསྡུ་བ་ལྟ་བུ་དང་ཚོགས་བསགས་པ་དང་སེམས་ཅན་སྨིན་པ་ཞིང་དག་པ་རྣམས་
ཚད་མེད་པ་དང་དབང་རྣམས་ལྷག་པར་ཐོབ་པ་དང་། རང་བཞིན་གྱིས་སྐྱེ་བ་མེད་པ་
ལ་བཟོད་པ་སོགས་བཟོད་པ་ཤིན་ཏུ་དག་པ་དང་མཚན་མ་མེད་ཅིང་རྩོལ་མེད་ལྷུན་
གྱིས་གྲུབ་པས་རབ་ཏུ་ཕྱེ་བའོ། །ཉན་རང་རྣམས་ཀྱིས་ཀྱང་མི་འཕྲོག་ཅིང་དེར་ལྡོག་
པའི་འཇིགས་པ་མེད་དོ། །དཔེར་ན་གཉིད་ཀྱིས་ལོག་པ་ལས་སད་པ་ལ་འདུ་ཤེས་
ཡོད་པ་བཞིན་ཐུགས་ཞི་བ་ཆོས་ཉིད་ལ་སྙོམས་པར་འཇུག་པ་ལས་བཟློག་པའི་འདུ་
ཤེས་ཡོད་ཀྱང་མི་རྟོག་པའི་ཡེ་ཤེས་ཀྱི་དབང་གིས་མཚན་མའི་རྟོག་པ་མི་སྐྱེ་བར་་་
བཤད་དོ། །ས་དེའི་ངོས་སྐལ་གྱི་སྤང་བྱ་སྤོང་དགོས་པའི་ཆེད་དུ་འགོག་པ་ཡང་དག་
པའི་མཐའ་ཆོས་ཀྱི་དབྱིངས་ལ་སྙོམས་པར་འཇུག་ལ། དེ་ལས་གཞན་དུ་སྙོམས་
- 345 -

དབུ་མ་རིན་ཆེན་ཕྲེང་བ་རྩ་འགྲེལ། ཡོ་མའི་
འཇུག་ལ་རིང་དུ་གནས་ན་དེ་ཉིད་དུ་མྱ་ངན་ལས་འདས་ནས་རྫོགས་སྨིན་སྦྱང་གསུམ་
རྒྱུན་འཆད་པ་ལ་དགོངས་ནས་ཞི་བའི་དབྱིངས་དེ་ཙམ་གྱིས་ཆོག་པར་འཛིན་པ་དེ་
ལས་སངས་རྒྱས་རྣམས་ཀྱིས་བཟློག་པར་མཛད་དེ། ས་བཅུའི་མདོར། གང་ངེད་ཀྱི་
སྟོབས་བཅུ་ལ་སོགས་པ་ཕུན་སུམ་ཚོགས་པ་དེ་ཁྱེད་ལ་མེད་ཀྱི་དེ་རྣམས་ཡོངས་སུ་
བཙལ་བའི་ཕྱིར་བརྩོན་འགྲུས་རྩོམས་ཤིག་ཅེས་དང་ངེད་ཀྱི་ཕྱོགས་བཅུའི་སངས་
རྒྱས་ཀྱི་ཞིང་ཚད་མེད་པ་ཉིད་ལ་ཁྱོད་ཀྱིས་ལྟོས་ཏེ་ཞེས་བྱ་བ་ལ་སོགས་པས་བསྐུལ་
བར་མཛད་དོ། །དགུ་བར་སོ་སོ་རིག་བཞིས་སེམས་ཅན་འདུལ་བ་ཐོབ་པས་སེམས་
ཅན་གྱི་དོན་ལ་མངོན་པར་འདུ་མི་བྱེད་པ་འདིའི་མི་མཐུན་ཕྱོགས་སོ། །ས་བརྒྱད་པ་
ཡེ་ཤེས་ཀྱི་ཞིང་སྦྱོང་བསྒྲུབས་ནས་ས་དགུ་བ་སེམས་ཅན་གྱི་དོན་བྱ་བ་ལ་སྦྱོར་བ་སྔར་
ལས་ཀྱང་ཡེ་ཤེས་དང་ཕྲིན་ལས་ཚད་མེད་པས་རང་དོན་དུ་གོང་མ་སངས་རྒྱས་ཀྱི་
ཡེ་ཤེས་དང་། གཞན་དོན་དུ་སེམས་ཅན་ཚད་མེད་པའི་དོན་ཏེ་དོན་ཆེན་པོ་གཉིས་
ལ་རབ་ཏུ་སྦྱོར་ཞིང་ཆོས་དོན་ངེས་ཚིག་སྤོབས་པ་སོ་སོ་ཡང་དག་པར་རིག་པ་དང་
བཞི་ཐོབ་པས། དེ་བཞིན་གཤེགས་པའི་ཆོས་ཀྱི་འཁོར་ལོ་བསྐོར་བ་ཁྱུ་མཆོག་ཏུ་
གྱུར་པའི་རྗེས་སུ་འཇུག་ཅིང་ཐེག་པ་སྣ་ཚོགས་ཀྱི་ཆོས་སྟོན་ཏོ། །བསྐལ་པ་འབུམ་
དུ་བཟུང་བའི་བྱིན་གྱིས་བརླབས་ཀྱིས་ཚིག་དང་དོན་གྱི་གཟུངས་ཐོབ་པ་སོགས་ཀྱིས་
རྡུལ་ཕྲ་རབ་ཀྱི་རྡུལ་རེ་རེ་ལས་ཆོས་ཀྱི་སྒོ་བརྗོད་དུ་མེད་པ་འབྱུང་བ་དང་། སོ་སོར་
བརྟགས་པའི་སྟོབས་དང་བསྒོམས་པའི་སྟོབས་ལ་སོགས་པའི་ཕུན་སུམ་ཚོགས་པ་
མཐའ་ཡས་པ་ཐོབ་པའོ། །
ཤེར་ཕྱིན་ལས་སོ་རིག་བཞི་པོ་མཚན་ཉིད་པ་སངས་རྒྱས་ཐུན་མོང་མ་ཡིན་པའི་ཡོན་
ཏན་དུ་བཤད་པ་དང་འདིར་བཤད་པ་མདོ་ས་བཅུ་པའི་དགོངས་པ་སྟེ་རྗེས་མཐུན་
པའོ། །བཅུ་བ་ལ་དེ་བཞིན་གཤེགས་པའི་སྐུ་གསུང་ཐུགས་སམ་ཟབ་མོའི་ཆོས་ཀྱི་
གསང་བ་ལ་སོགས་པའི་ཆོས་ཐམས་ཅན་སྣང་བས་ཐེག་པ་ཆེན་པོའི་ཆོས་ཐམས་ཅད་
ལ་དབང་བསྐུར་བ་ཐོབ་པའི་ཕྱིར། དེ་ལ་དབང་མ་ཐོབ་པ་དེའི་མི་མཐུན་ཕྱོགས་ཡིན་
• 346 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ནོ། །ས་འདི་ནི་རྒྱུའི་ས་མཐར་ཐུག་པ་དང་ཉོན་མོངས་པ་རྣམས་སྔར་སྤངས་པའི་ཕྱིར་
རྒྱང་བསྲིངས་བས་ཤེས་རབ་ཀྱི་རང་བཞིན་ཡེ་ཤེས་དང་ཏིང་ངེ་འཛིན་དྲི་མ་མེད་པ་
ལྷག་པར་མངོན་དུ་གྱུར་ཅིང་། ལྡེམ་པོའི་ངག་ལ་འཇུག་པ་ཞེས་ལྡེམ་པར་དགོངས་
པ་སོགས་ཀྱིས་ཐུབ་པའི་གསུང་རབ་མཐའ་དག་ཇི་ལྟ་བ་བཞིན་ཁོང་དུ་ཆུད་པ་དང་།
རྒྱ་མཚོ་ཆེན་པོ་རིན་པོ་ཆེའི་ཕུང་པོས་བརྒྱན་པ་ནི་འབྱོར་བ་རབ་ཀྱི་མཐར་གྱུར་པ་
བཞིན། མངོན་པར་ཤེས་པའི་མཐུན་དུ་མ་དང་ལྡན་པ་སོགས་ཡོན་ཏན་གྱི་འབྱོར་བ་
ཕུན་སུམ་ཚོགས་པ་ཤིན་ཏུ་རྣམ་པར་དག་པ་རབ་ཀྱི་མཐར་གྱུར་པ་དང་། བསྐལ་པ་
སྐད་ཅིག་དང་སྐད་ཅིག་བསྐལ་བར་མཉམ་པ་ཉིད་དུ་མོས་པ་སོགས་རྫུ་འཕྲུལ་གྱི་
སྒོ་མཐའ་ཡས་པ་ཐོབ་པ་དང་། སྐུ་ཚེ་བཏང་བའམ་བཞུགས་པར་བྱིན་གྱིས་རློབ་པ་
ལ་དབང་འབྱོར་བ་དང་། སངས་རྒྱས་ལོངས་སྐུ་ཆེན་པོ་མངོན་སུམ་བཞུགས་པ་ལས་
ཆོས་ཉན་པ་དང་ཕྱོགས་བཅུའི་སངས་རྒྱས་ཐམས་ཅད་ལས་ཐེག་པ་ཆེན་པོའི་ཆོས་
ཀྱིས་རྒྱལ་ཚབ་ཏུ་འོད་ཟེར་གྱི་སྒོ་ནས་དབང་བསྐུར་བ་ཐོབ་ཅིན་ཡེ་ཤེས་ཀྱི་ཕ་རོལ་
ཏུ་ཕྱིན་པ་ལ་གནས་པའི་བྱང་སེམས་ཆེན་པའོ། །ས་དེ་རྣམས་ཀྱི་སྐབས་སུ་ཞིང་སྦྱོང་
བ་དང་སེམས་ཅན་སྨིན་པ་དང་། ཚོགས་གཉིས་ཀྱིས་སངས་རྒྱས་ཀྱི་ཆོས་མངོན་པར་
སྒྲུབ་པའི་ཐབས་དེ་ལ་ས་ལ་ཆོག་པར་མི་འཛིན་པའི་སྒྲུབ་པ་ཞེས་བྱ་སྟེ། གོང་ནས་
གོང་དུ་ཁྱད་པར་ཅན་གྱི་ཆོས་ཡོངས་སུ་འཚོལ་དགོས་པའི་ཕྱིར་རོ། །དེ་ཡང་གཙོ་ཆེར་
ས་དང་པོ་ནས་བདུན་པའི་བར་རོ། ། ས་བརྒྱད་པ་ནི་ཕྱིར་མི་ལྡོག་པ་སྟེ་དེར་སངས་
རྒྱས་ཀྱི་ཆོས་ཟབ་མོའི་རྣམ་པར་ཐར་བ་ཐོབ་པའི་ཕྱིར་རོ། །སེམས་ཅན་ཡོངས་སུ་
སྨིན་པར་བྱེད་པའི་སྒྲུབ་པ་ནི་གཙོ་ཆེར་ས་དགུ་བ་དང་བཅུ་པ་སྟེ་དེ་གཉིས་ནི་ཐབས་
མཁས་པ་ཆེན་པོས་རྣམ་པར་དཔྱོད་པའི་སོ་སོ་ཡང་དག་པར་རིག་པ་དང་། ཆོས་
ཐམས་ཅད་ཀྱི་གསང་བ་ཟབ་མོ་རྟོགས་པ་ཐོབ་པའི་ཕྱིར་རོ། ། ས་བཅུའི་བྱང་སེམས་
དེ་དག་གིས་སྐྱེ་བ་འཛིན་ཚུལ་ནི་ལས་ཉོན་གྱིས་འཁོར་བར་སྐྱེ་བ་ས་དང་པོ་ནས་་་་་
སྤངས་ཀྱང་སྙིང་རྗེ་དང་སྨོན་ལམ་གྱི་དབང་གིས་འཁོར་བར་སྐྱེས་ནས་སེམས་ཅན་
- 347

དབུ་མ་རིན་ཆེན་ཕྲེང་བ་རྩ་འགྲེལ།
གྱི་དོན་མཛད་པ་ས་བདུན་པ་མན་ཆད་དང་། དེ་ཡན་ཆད་ནས་དབང་བཅུ་དང་སྤྲུལ་
པའི་སྒོ་ནས་ཚོགས་རྫོགས་པར་གསུངས་སོ། །ས་དང་ལམ་ལ་གནས་པའི་བྱང་ཆུབ་
སེམས་དཔའ་ལ་བདུན་ཏེ། རིགས་ལ་གནས་པའི་བྱང་སེམས་ནི་ཕྱིན་དྲུག་གི་རིགས་
ཀྱི་རྟགས་ཅན་ཏེ་བྱང་ས་ལས་བཤད་པ་ལྟར་རོ། །སེམས་བསྐྱེད་པའི་བྱང་སེམས་ནི་
ཆོ་གའི་སྒོ་ནས་ཀུན་རྫོབ་སེམས་བསྐྱེད་ཐོབ་པ་དང་། མོས་སྤྱོད་ཀྱི་བྱང་སེམས་ནི་
དང་པོ་དང་གཅིག་གོ །དྲོད་སོགས་བཞི་པོ་ལ་ལྷག་པར་མོས་པའི་སྤྱོད་པ་ཞེས་བྱ་
ཞིང་འདི་ནས་འཇུག་པའི་སྒྲུབ་པ་ཞེས་ཟེར་ལ་ཆོས་མཆོག་ནས་ཚོགས་ཀྱི་སྒྲུབ་པ་ཞེས་
བྱའོ། ། སྤྱོད་པ་ལ་ཞུགས་པའི་བྱང་སེམས་ནི་གཙོ་ཆེར་ས་དང་པོ་ནས་བདུན་པའི་བར་
ཏེ་ས་བཅུའི་མདོར་འབྱུང་ངོ༌། །ཕྱིར་མི་ལྡོག་པ་དང་སྐྱེ་བ་གཅིག་གིས་ཐོགས་པ་དང་
སྤོང་བ་ཐ་མ་བའི་དེ་གསུམ་ནི་བརྒྱད་པ་ཡན་ཆད་དེ་གོ་སླའོ། །ཡང་རྒྱུ་དང་འབྲས་
བུའི་དབང་དུ་བྱས་ན། ཇི་ལྟར་མོས་པས་སྤྱོད་པའི་ས་བའི་འབྲས་བུ་ས་དང་པོ་ཡིན་
ལ་དེ་བཞིན་དུ་ས་བཅུ་བའི་འབྲས་བུ་སངས་རྒྱས་ཀྱི་ས་ཡིན་ཏེ་དེ་ལས་གྲུབ་པའི་་་་
ཕྱིར་རོ། །སངས་རྒྱས་ཀྱིས་ནི་འབྲས་བུ་ཡིན་གྱི་རྒྱུ་མ་ཡིན་ཏེ་དེ་ལས་གོང་ན་ས་མེད་
པའི་ཕྱིར་རོ། །མགོ་རིའི་རྩེ་མོའི་མདོར། སེམས་དང་པོ་བསྐྱེད་པ་ནི་སྤྱོད་པ་དང་
འབྲེལ་བའི་རྒྱུ་ཡིན་པར་བལྟ་བར་བྱའོ། ། དུས ་
སྤྱོད་པ་དང་འབྲེལ་བ་ནི་ཕྱིར་མི་ལྡོག་པའི་རྒྱུ་ཡིན་པར་རིག་པར་བྱའོ། །ཕྱིར་མི་ལྡོག་
པ་ནི་སྐྱེ་བ་གཅིག་གིས་ཐོགས་པའི་རྒྱུ་ཡིན་པར་བལྟ་བར་བྱའོ། ། སྐྱེ་བ་གཅིག་གིས་
ཐོགས་པ་ནི་ཐམས་ཅད་མཁྱེན་པའི་རྒྱུ་ཡིན་པར་བལྟ་བར་བྱའོ། །ཞེས་འཕགས་པ་
འཇམ་དཔལ་གྱིས་གསུངས་སོ། །ས་འདི་རྣམས་ཀྱི་ངེས་ཚིག་དང་བྱེད་པ་དང་མི་
མཐུན་ཕྱོགས་དང་གཉེན་པོའི་ཕྱོགས་རྣམས་རྒྱས་པར་འཕགས་པ་དགོངས་པ་ངེས་
པར་འགྲེལ་བའི་མདོ་ལས་ཤེས་པར་བྱའོ། །དེས་ན་མདོ་སྡེ་ས་བཅུ་པའི་རྩ་འགྲེལ་
གྱི་དགོངས་པ་ལྟར་སྤྱི་དོན་རགས་བསྡུས་ཙམ་བཤད་པ་སོང་ངོ༌། །གཉིས་པ་གཞུང་
དོན་ལ་ས་བཅུ་སོ་སོའི་ངོ་བོ་ཡོན་ཏན་དང་བཅས་པ་བཤད་པ་ལ་བཅུ་ཡོད་པ་ལས།
- 348 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དང་པོ་རབ་ཏུ་དགའ་བ་ནི། དེ་དག་སོགས༢། ས་བཅུ་པོ་དེ་དག་ལས་དང་པོར་གྱུར་
པ་ནི་ས་རབ་ཏུ་དགའ་བ་ཞེས་མདོ་སྡེ་ས་བཅུ་པ་ལས་བཤད་པའི་བྱང་ལག་བདུན་
ཐོབ་པ་དང་མི་མཐུན་ཕྱོགས་ཀུན་བརྟགས་ཀྱིས་བསྡུས་པའི་མཐོང་སྤང་དང་བྲལ་
བའི་བྱང་ཆུབ་སེམས་དཔའ་ཐུན་མོང་མིན་པའི་དགའ་བར་བྱེད་པའི་ཕྱིར་རོ། །དེ་
ཡང་སྤང་བའི་ཁྱད་པར་ཐར་བ་ཐོབ་པའི་གེགས་ཀྱི་གཙོ་བོ་འཇིག་ཚོགས་ལ་ལྟ་བ་
དང་ཐེ་ཚོམ་དག་ཚུལ་ཁྲིམས་བརྟུལ་ཞུགས་མཆོག་ཏུ་འཛིན་པ་ནི། འཁོར་བ་དང་
ངན་སོང་ལ་ཀུན་ཏུ་སྦྱོར་བའི་རྒྱུ་གསུམ་པོ་ཡོངས་སུ་སྤངས་ཤིང་ཉན་རང་གི་ས་ལས་
འདས་པའོ། །རྒྱ་འགྲེལ་ལས། རྗེས་སུ་ཆགས་པ་དང་ཁོང་ཁྲོ་བ་དང་ཐེ་ཚོམ་གསུམ་
ཞེས་བཤད་ཀྱང་དོན་གཅིག་གོ །རིགས་ཀྱི་བུ་དེ་ནི་དེ་བཞིན་གཤེགས་པའི་ཀུན་ཏུ་
འོད་དང་རྗེས་སུ་མཐུན་པའི་མཐོང་ལམ་སྐྱེས་པ་དང་དེ་ལས་སངས་རྒྱས་ཀྱི་རིགས་
སུ་སྐྱེས་པའམ་འཁྲུངས་པའི་ཕྱིར་དང༌། དེ་ཡི་རྣམ་པར་སྨིན་པས་ན་སྟེ་དེའི་དབང་
གིས་དྲུག་ལས་འོག་མ་སྦྱིན་པའི་ཕ་རོལ་ཏུ་ཕྱིན་པ་མཆོག་སྟེ་ཆེས་ལྷག་པར་འགྱུར་
བ་ཐོབ་པ་ནི་སྦྱིན་པ་རགས་པ་ཡིན་པས་སླ་བའི་ཕྱིར་རོ། །དེ་ཡང་ས་དེར་སྦྱིན་པའི་
མི་མཐུན་ཕྱོགས་དང་བྲལ་བས་སྦྱིན་པ་ཆེས་ལྷག་པ་དེ་ཙམ་དུ་ཕར་ཕྱིན་ལྷག་མ་་་་
རྣམས་མི་ལྡན་པས་སྦྱིན་པ་ལྷག་ཅེས་བྱའོ། ། ལ་
དེ་ཡན་ཆད་ན་སྦྱིན་པ་མེད་པར་མི་བསམ་མོ། །ཡོན་ཏན་གྱི་གྲངས་ནི་འཇིག་རྟེན་
གྱི་ཁམས་ནི་ཐ་དད་པ་བརྒྱ་ཕྲག་དུས་སྐད་ཅིག་ཐང་ཅིག་ཡུད་ཙམ་ལ་གཡོ་ཞིང་སྣང་
བར་བྱེད་པ་དང་། དེ་བཞིན་དུ་སངས་རྒྱས་ཐ་དད་པ་བརྒྱ་ཕྲག་མཐོང་བ་དང་། སངས་
རྒྱས་དེ་དག་གིས་བྱིན་གྱིས་བརླབས་ཀྱང་ཡང་དག་པར་རྟོགས་ཏེ་མི་རྟོག་པའི་ཡེ་
ཤེས་ཉམས་སུ་མྱོང་བ་དང་། དུས་དེར་བསྐལ་པ་བརྒྱར་གནས་པའི་ནུས་པ་ཐོབ་པ་
དང༌། བསྐལ་པ་བརྒྱ་ཕྲག་གཅིག་གི་སྔོན་དང་ཕྱི་མའི་མཐའ་ཡང་དག་པར་ཤེས་
པས་སེམས་ཅན་གྱི་ལས་དང་སྐྱེ་བ་སྟོན་པ་དང་། ཏིང་ངེ་འཛིན་བརྒྱ་ཕྲག་ལ་སྐད་
ཅིག་ཡུད་ཙམ་གྱིས་སྙོམས་པར་འཇུག་ཅིང་ལྡང་བར་བྱེད་པ་དང་། རྫུ་འཕྲུལ་གྱི་སྒོ་
- 349 -

1 དབུ་མ་རིན་ཆེན་ཕྲེང་བ་རྩ་འགྲེལ།
ནས་སེམས་ཅན་བརྒྱ་ཕྲག་གི་རྒྱུད་དགེ་བས་སྨིན་པ་དང། སངས་རྒྱས་ཀྱི་ཞིང་བརྒྱ་
ཕྲག་གཅིག་ཏུ་དུས་གཅིག་ལ་འགྲོ་ཞིང་སྣང་ནས་སེམས་ཅན་གྱི་དོན་མཛད་པ་དང་།
ཆོས་ཀྱི་སྒོ་བརྒྱ་ཕྲག་གི་གྲངས་ཡང་དག་པར་ཁོང་དུ་ཆུད་ཅིང་སེམས་པར་བྱེད་པ་
དང༌། ལུས་གཅིག་ལ་ལུས་བརྒྱ་ཕྲག་གཅིག་སྟོན་པ་དང་། ལུས་རེ་རེ་ཡང་འཁོར་
བྱང་ཆུབ་སེམས་དཔའ་དེ་སྙེད་དང་ལྡན་པར་ཀུན་ཏུ་སྟོན་པ་སྟེ་ཡོན་ཏན་བརྒྱ་ཕྲག་
བཅུ་གཉིས་ཐོབ་པའོ། །འདིར་བརྒྱ་ཕྲག་སོགས་གྲངས་ངེས་པར་འཛིན་པ་མཚོན་པ་
ཙམ་སྟེ་བྱང་སེམས་དབང་རབ་ཐབས་ལ་མཁས་པའི་སྟོབས་ཀྱིས་གྲངས་ངེས་པ་མེད་
དེ། མོས་པས་སྤྱོད་པའི་སར་ཡང་ཏིང་ངེ་འཛིན་གྲངས་མེད་པ་ཐོབ་པ་དང་སངས་
རྒྱས་མང་པོ་མཐོང་བར་བཤད་པས་སོ། །སྙིང་རྗེ་དང་སྨོན་ལམ་གྱི་དབང་གིས་བསམ་
བཞིན་དུ་རྣམ་སྨིན་གྱི་སྐྱེ་བ་འཛིན་པའི་ཁྱད་པར་ནི། འཛམ་གླིང་གི་དབང་ཕྱུག་རྒྱལ་
པོ་ཆེན་པོར་འགྱུར་བ་ནི་རྣམ་སྨིན་འཕེལ་བའི་ཁྱད་པར་རོ། །གཉིས་པ་དྲི་མ་མེད་པ་
ནི། གཉིས་པ་སོགས༢། ས་གཉིས་པ་དྲི་མ་མེད་ཅེས་བྱ་བ་ནི་རང་ཉིད་འབའ་ཞིག་
གི་ཆེད་དུ་ཐར་བ་ཡིད་ལ་བྱེད་པ་སྡོམ་པའི་ཕྱིར། ལུས་དང་ངག་དང་སེམས་ཀྱི་ལས་
ལམ་བཅུ་ཆར་རྨི་ལམ་དུ་ཡང་འཆལ་ཚུལ་གྱི་དྲི་མ་མེད་པའི་ཕྱིར་དང་རང་གི་ངང་གིས་
ཚུལ་ཁྲིམས་དེ་དག་ལ་གནས་པའི་ཕྱིར་རོ། །ཡོན་ཏན་དེ་ཐོབ་པ་ཡི་རྣམ་པར་སྨིན་
པའི་དབང་གིས་ནི་སྔར་གྱི་སྦྱིན་པའི་སྟེང་དུ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་མཆོག་
ཏུ་ལྷག་པར་འགྱུར་ཞིང་། ཡོན་ཏན་གྲངས་ནི་སྐད་ཅིག་ལ་ཏིང་ངེ་འཛིན་སྟོང་ཕྲག་
ཐོབ་ཅིང་སངས་རྒྱས་སྟོང་ཕྲག་མཐོང་བ་ནས་འཁོར་སྟོང་ཕྲག་འབྱུང་བ་སྔར་ལྟར་ཏེ་
གྲངས་འཕེལ་བ་ཙམ་ལས་དོན་གཅི ཏེ། བཀའ་
རྣམ་སྨིན་འཕེལ་བའི་ཁྱད་པར་ནི་དཔལ་ལྡན་གླིང་བཞི་ལ་དབང་བའི་རྒྱལ་པོ་རིན་
པོ་ཆེ་སྣ་བདུན་པོ་འགྲོ་བ་རྣམས་དགེ་བཅུ་དང་ཕར་ཕྱིན་སོགས་ལ་འགོད་ཅིང་ཕན་
པའི་འཁོར་ལོས་སྒྱུར་བ་ཐོབ་པར་འགྱུར་རོ། །ས་དེའི་འབྲས་བུ་ནི། སེམས་ཅན་
རྣམས་ཀྱི་འཆལ་བའི་ཚུལ་ཁྲིམས། སྤོང་བར་བྱེད་ལ་མཁས་པར་འགྱུར་རོ། །གསུམ་
- 350 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པ་འོད་བྱེད་པ་ནི། ས་གསུམ་སོགས༢། ས་གསུམ་པ་ནི་འོད་བྱེད་པ་ཞེས་བྱ་ལ་མཉམ་
བཞག་ཏུ་མི་རྟོག་པའི་ཡེ་ཤེས་ཀྱིས་ཤེས་བྱའི་སྒྲིབ་པ་ཅི་རིགས་པ་བསྲེགས་པར་་་་་
བྱས་པའི་ཡེ་ཤེས་ཀྱི་མེའི་གསལ་སྣང་མཚན་མ་ཞི་བའི་འོད་འབྱུང་བ་དེའི་སྟོབས་
ཀྱིས། རང་གི་ལུས་དང་རྗེས་ཐོབ་ཀྱི་གནས་སྐབས་སུའང་ཉི་མ་འཆར་བའི་སྔ་རོལ་
གྱི་འོད་དམར་སེར་ཟངས་ཀྱི་འོད་འདྲ་བ་འབྱུང་བའི་ཕྱིར་རོ། ། ས་དེར་རྣམ་བྱང་གི་
ཡོན་ཏན་བསམ་གཏན་བཞི་དང་གཟུགས་མེད་བཞི་ཚད་མེད་བཞི་མངོན་པར་ཤེས་
པ་ལྔ་ལྷག་པར་བསྐྱེད་པ་དང་། སྒོམ་སྤང་གི་མཚན་ཉིད་གནས་ངན་ལེན་གྱི་འདོད་
ཆགས་དང་ཞེ་སྡང་ཆེན་པོ་དང་འབྲིང་དང་གཏི་མུག་རྣམས་ཀྱང་ཅི་རིགས་པ་ཡོངས་
སུ་ཟད་པའི་ཕྱིར་དེ་ཡི་རྣམ་པར་སྨིན་པས་ན་སྟེ། ཡོན་ཏན་དེ་དག་གི་དབང་གིས་
སྔར་གྱི་སྟེང་དུ་བཟོད་པའི་སྤྱོད་པ་ཆེས་ལྷག་ཅིང་བརྩོན་འགྲུས་ཀྱང་མཆོག་ཏུ་ལྷག་
པར་སྤྱོད་དོ། །ཡོན་ཏན་གྱི་གྲངས་འཕེལ་བ་ནི། སྔར་གྱི་སྟོང་ཕྲག་དེ་དག་བརྒྱར་
འགྱུར་པ་ཐོབ་པ་སྟེ། སྐད་ཅིག་ལ་ཏིང་ངེ་འཛིན་འབུམ་ཕྲག་གཅིག་ཐོབ་ཅིང་སངས་
རྒྱས་འབུམ་ཕྲག་མཐོང་བ་སོགས་སྔར་ལྟར་རོ། །རྣམ་སྨིན་སྐྱེ་བ་འཛིན་པ་ནི་ལྷ་ཡི་
ཚོགས་མང་པོའི་མངའ་བདག་དབང་པོ་ཆེན་པོ་རིག་བྱེད་ཀྱི་བསྟན་བཅོས་སོགས་
ལ་མཁས་པར་གྱུར་པ་ཐོབ་པ་སྟེ། མཁས་པ་དེའི་དབང་གིས་འདོད་ལྷ་སོགས་འདོད་
པའི་ཡོན་ཏན་གཟུགས་ལ་སོགས་པ་ལ་འདོད་ཆགས་ལས་ཟློག་པར་བྱེད་པ་ཡིན་ནོ། །
བཞི་པ་འོད་འཕྲོ་བ་ནི། བཞི་པ་སོགས། ས་བཞི་པ་ལ་འོད་འཕྲོ་ཅན་ཞེས་བྱ་སྟེ་
ཡང་དག་པའི་ཡེ་ཤེས་ཀྱིས་ཤེས་བྱའི་མཚན་མ་ཞི་བའི་འོད་ས་གསུམ་པ་ལས་ཀྱང་
ཆེས་ལྷག་པ་འབྱུང་བའི་ཕྱིར་ཏེ། འོད་བྱེད་དང་འོད་འཕྲོ་ཞེས་ཆོས་ལ་སྣང་བས་འཇུག་
པ་ཞེས་བཤད་པས་རྟོགས་པའི་ཡེ་ཤེས་ཀྱིས་ཤེས་སྒྲིབ་སྤོང་བའི་ཆོས་ཀྱི་སྣང་བའོ། །
འདི་སྐད་དེ། ཡེ་ཤེས་མེ་ནི་རབ་འབར་བས། །ཉོན་མོངས་བུད་ཤིང་རྣམ་འཇོམས་
པས། །ཆོས་ཀྱི་དབྱིངས་ནི་སྣང་བྱེད་པ། །ཞེས་སོགས་གསུངས་སོ། ། ས་བརྒྱད་མན་
ཆད་ཉོན་སྒྲིབ་ལས་ཤེས་སྒྲིབ་མི་སྤོང་སྙམ་ན། ཤེས་སྒྲིབ་རྐྱང་པ་ལ་ཐུག་པ་ས་བརྒྱད་
- 351

དབུ་མ་རིན་ཆེན་ཕྲེང་བ་རྩ་འགྲེལ།
པ་ཡིན་པ་དེ་མན་ཆད་ནས་སྒྲིབ་གཉིས་རགས་རིམ་གྱིས་སྤོང་བར་འདོད་དགོས་སོ། །
མ་དག་ས་བདུན་གྱི་སྐབས་སུ་ཉོན་མོངས་པ་བཤད་པ་ནི་རྣམ་རྟོག་ལ་དེའི་མིང་གིས་
བཏགས་ཀྱི་མཚན་ཉིད་པ་མིན་ཏེ་སྔར་ནས་སྤངས་ཟིན་པའི་ཕྱིར་རོ། །ཆགས་སོགས་
ཀྱིས་ཀྱང་ཤེས་བྱ་སྒྲིབ་མོད་ཤེས་བྱའི་གནས་ལུགས་གཞལ་བའི་གེགས་ཀྱི་གཙོ་བོ་
མ་རིག་པ་སྔོན་དུ་འགྲོ་བ་ཅན་གྱི་བདེན་རྟོག་དང་གཉིས་སྣང་ཡིན་ཞིང༌། གཉིས་
སྣང་དང་བདེན་སྣང་རྣམ་པ་ཀུན་ཏུ་ཟད་པ་མི་སློབ་པའི་ས་ལས་མི་འབྱུང་ཡང་སློབ་
ལམ་པ་འདི་དག་གི་མཉམ་བཞག་ཆོས་ཉིད་ཇི་ལྟ་བ་དང་རོ་གཅིག་པར་རྟོགས་པ་ནི་
གཉིས་སྣང་སོགས་མེད་ལ། གཉིས་སྣང་གི་བག་ཆགས་ཡོད་པས་རྗེས་ཐོབ་ཆོས་
ཅན་ཇི་སྙེད་པ་སྐྱེ་འགག་སོགས་ལ་གཉིས་སྣང་དང་བདེན་སྣང་ཙམ་གྱི་རྣམ་པ་ཡོད་
སྲིད་ཀྱང་བདེན་རྟོག་མེད་དེ། མཉམ་བཞག་མི་རྟོག་པའི་ཡེ་ཤེས་ཀྱིས་ཆོས་ཉིད་
བསྒོམས་པའི་སྟོབས་ཀྱིས་རྗེས་ཐོབ་ཡུལ་དང་ཡུལ་ཅན་དག་ཐ་སྙད་སྒྱུ་མ་ལྟ་བུར་
སྣང་ཞིང་དེ་ལ་དག་པ་འཇིག་རྟེན་པའི་ཡེ་ཤེས་དང་དེའི་སྣང་ཆ་རྟེན་འབྱུང་རང་བཞིན་
མེད་པ་ཞེས་བྱའོ། །དེ་ཡང་སྒྲིབ་གཉིས་ཅི་རིགས་པ་སྤངས་པས་རྟོགས་པའི་གསལ་
སྣང་འཕེལ་བ་ཡིན་ནོ། །དེས་ན་འཕགས་པའི་མཉམ་རྗེས་སུ་ཡེ་ཤེས་ཀྱི་སྣང་བ་ལ་
རྟོག་པ་རང་ག་བ་མི་འཇོག་གོ ། དེ་ནི་ངོས་ཀྱི་
ཤེར་ཕྱིན་སྡུག་པར། ཤིང་མཁན་བཟོ་བོ་མཁས་པས་སྐྱེས་པ་བུད་མེད་དང་། །འདྲ་
བའི་བཟོ་བྱས་དེ་འང་བྱ་བ་ཐམས་ཅད་བྱེད། །དེ་བཞིན་ཤེས་རབ་སྤྱོད་མཁས་བྱང་
ཆུབ་སེམས་དཔའ་ཡང་། །རྣམ་པར་མི་རྟོག་ཡེ་ཤེས་བྱ་བ་ཐམས་ཅད་བྱེད། །ཅེས་སོ། །
ས་འདིར་བརྩོན་འགྲུས་ལྷག་པས་དྲན་པ་ཉེར་བཞག་ལ་སོགས་པ་སྡེ་ཚན་བདུན་གྱིས་
བསྡུས་པའི་བྱང་ཆུབ་ཀྱི་ཕྱོགས་དང་མཐུན་པ་མ་ལུས་པ་སོ་བདུན་པོ་འདི་དག་ཕར་
ཕྱིན་སོགས་དང་འདྲ་བའི་ལམ་རྣམ་བྱང་ཡིན་པས། མཐོང་སྒོམ་གྱི་གནས་སྐབས་
ཐམས་ཅད་དུ་བསྒོམ་བྱའི་གཙོ་བོ་ཡིན་ཡང་འདིར་ཁྱད་པར་དུ་འཕགས་པ་ནི་བསྒོམས་
པའི་ཕྱིར། དེ་ཡི་རྣམ་པར་སྨིན་པའི་དབང་གིས་ན་བསམ་བཞིན་དུ་སྨོན་ལམ་གྱིས་
- 352 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
རབ་ཏུ་འཐབ་པ་དང་བྲལ་བར་གནས་པའི་ལྷའི་རྒྱལ་པོ་ཉིད་དུ་འགྱུར་བར་མཛད་དོ། །
ས་འདིའི་ངོ་སྐལ་གྱི་སྤང་བྱ་སྤོང་བ་ནི་འཇིག་ཚོགས་ལ་ལྟ་བ་རབ་ཏུ་འབྱུང་བ་རྒྱུ་དང་
དེ་ལས་བྱུང་བ་མ་རིག་པ་ལྷན་སྐྱེས་ཀྱིས་བསྡུས་པ་རང་བཞིན་གྱིས་གྲུབ་པར་འཛིན་
པའི་ངར་འཛིན་ཕྲ་བ་དང་། གང་ཟག་རང་སྐྱ་བར་འཛིན་པའི་མ་རིག་པ་རགས་པ་
རྣམས་སྲབ་པའི་ཕྱིར་དེ་དག་ཀུན་དྲུངས་ནས་འཇོམས་པར་བྱེད་པ་ལ་མཁས་པ་
ཡིན་ནོ། །ཡོན་ཏན་གྱི་གྲངས་ནི་སྔར་གྱི་འབུམ་ཕྲག་དེ་དག་བརྒྱར་བསྒྱུར་བའི་བྱེ་བ་
ཕྲག་བརྒྱ་ཐོབ་སྟེ་སྐད་ཏཅིག་ལ་ཏིང་ངེ་འཛིན་བྱེ་བ་ཕྲག་བརྒྱ་ཐོབ་ཅིང་སངས་རྒྱས་
བྱེ་བ་ཕྲག་བརྒྱ་མཐོང་བ་ལ་སོགས་པའོ། ། ལྔ་བ་སྦྱང་དཀའ་བ་ནི། ལྔ་པ་སོགས༢།
ས་ལྔ་པ་ཤིན་ཏུ་སྦྱང་དཀའ་བ་ནི་འཇིག་རྟེན་གྱི་ཁམས་ན་གནས་པའི་ལྷའི་བུའི་བདུད་
ཐམས་ཅད་ཀྱིས་ཀྱང་ཕམ་པར་བྱེད་མི་ནུས་པས་ན། བདུད་འཁོར་དང་བཅས་པ་
ཀུན་གྱིས་ཤིན་ཏུ་ཐུབ་པར་དཀའ་བའི་ཕྱིར་གནོད་བྱེད་གཞན་གྱིས་ལྟ་ཅི་སྨོས་པས་
ས་འདི་ལ་སྦྱང་དཀའ་བ་ཞེས་བྱའོ། །འཕགས་པའི་བདེན་པ་བཞི་སོགས་ཕྲ་རགས་
དང་མདོ་སྡེ་ས་བཅུ་པ་སོགས་ལས་བཤད་པའི་བདེན་པ་གཉིས་ལ་སོགས་པའི་ཤེས་
བྱ་ཕྲ་མོའི་དོན་དེ་དག་ཡོངས་སུ་ཤེས་པ་ལ་མཁས་པ་འབྱུང་བའི་ཕྱིར་དང་བསམ་
གཏན་གྱི་ཕ་རོལ་ཏུ་ཕྱིན་པ་ལྷག་པར་བསྒོམས་པ་དེ་ཡི་རྣམ་པར་སྨིན་པས་ན། དགའ་
ལྡན་གནས་ཀྱི་ལྷ་ཡི་རྒྱལ་པོར་འགྱུར་ཞིང་དེའི་བྱེད་པ་ཕྱི་ནང་གི་མུ་སྟེགས་བྱེད་པ་
ཐམས་ཅད་ཀྱི་ལུས་ཀྱི་གདུང་བ་ལྔ་ལ་སོགས་པའི་ཉོན་མོངས་པ་དང་། དེ་ཐར་ལམ་
དུ་འཛིན་པའི་ལོག་པར་ལྟ་བའི་གནས་ཐམས་ཅད་ལས་ཟློག་པར་བྱེད་པའོ། །ཡོན་
ཏན་འཕེལ་བའི་གྲངས་ནི། སྔར་གྱི་ཡོན་ཏན་དེ་དག་སྟོང་འགྱུར་ཐོབ་པ་སྟེ། སྐད་
ཅིག་ལ་ཏིང་ངེ་འཛིན་བྱེ་བ་སྟོང་ཐོབ་པ་དང་སངས་རྒྱས་བྱེ་བ་སྟོང་མཐོང་བ་སོགས་
སོ། །དྲུག་པ་མངོན་དུ་ཕྱོགས་པ་ནི། དྲུག་པ་སོགས༢། ས་དྲུག་པ་ལ་མངོན་དུ་ཕྱོགས་
པ་ཞེས་བྱ་སྟེ་སངས་རྒྱས་ཀྱི་ཐེག་པ་ཆེན་པོའི་ཆོས་ཐུན་མོང་མ་ཡིན་པ་རྟེན་འབྱུང་
སྟོང་ཉིད་དབྱེར་མེད་གཟུགས་བརྙན་དང་འདྲ་བ་ལ་མངོན་དུ་ཕྱོགས་པའི་ཕྱིར་རོམ།
- 353 -

དབུ་མ་རིན་ཆེན་ཕྲེང་བ་རྩ་འགྲེལ།
ཡང་ན་འབྲས་བུ་སངས་རྒྱས་ཀྱི་ཆོས་ཐོབ་པར་བྱ་བ་ལ་མངོན་དུ་ཕྱོགས་ཤིང་མཐུན་
པའི་ཕྱིར་རོ་ཞེས་འཆད་དོ། ། བཀའ ་བབ་ཀྱི་
ཆོས་ཡང་དག་པར་སྡུད་པ་ལས། ཡིད་མཉམ་པར་བཞག་པ་ལས་ཡང་དག་པ་ཇི་ལྟ་
བ་བཞིན་དུ་མཐོང་བར་འགྱུར་རོ་ཞེས་གསུངས་པས། ས་ལྔ་པ་བསམ་གཏན་ཕར་
ཕྱིན་རྫོགས་པ་དང་དེའི་སྟོབས་ཀྱིས་འདིར་ཤེར་ཕྱིན་རྫོགས་པའི་ཕྱིར་བྱང་ཆུབ་སེམས་
དཔའི་ཐུན་མོང་མ་ཡིན་པའི་ཞི་གནས་ཏིང་ངེ་འཛིན་དང་ལྷག་མཐོང་ཤེས་རབ་ཡང་
དང་ཡང་དུ་གོམས་པ་ཡིས། བསམ་གཏན་གྱི་སྟོབས་ཀྱིས་འདོད་ན་སྟོང་ཉིད་ལ་ཡུན་
རིང་བར་མཉམ་པར་འཇོག་ནུས་ཤིང་། ཉོན་མོངས་པའི་རྟོགས་པ་ཐམས་ཅད་འགོག་
པའི་སྙོམས་འཇུག་ཐོབ་པས་ཤེས་རབ་རབ་ཏུ་རྒྱས་པའི་ཕྱིར་ཤེར་ཕྱིན་ལྷག་པར་
ཐོབ་ལ། དེ་ཡི་རྣམ་པར་སྨིན་པས་ན་སྨོན་ལམ་གྱི་དབང་གིས་བསམ་བཞིན་དུ་ལྷ་
ཡི་རྒྱལ་པོ་རབ་ཏུ་འཕྲུལ་དགའི་བདག་པོར་འགྱུར་རོ། ། ས་དེའི་འབྲས་བུ་ནི་ཐབས་
དང་ཤེས་རབ་གཉིས་ཀ་ཟབ་པའི་སྟོབས་ཀྱིས་ཉན་ཐོས་རྣམས་ཀྱིས་བློ་མི་འཕྲོག་
ཅིང་ཟིལ་གྱིས་མི་ནོན་པ་དང་། ང་རྒྱལ་ལྷག་པའམ་ལྷག་པའི་ང་རྒྱལ་ཅན་རྣམས་ཉེ་
བར་ཞི་བར་བྱེད་པའོ། །ཡོན་ཏན་འཕེལ་བ་ནི། བྱེ་བ་བརྒྱ་ཕྲག་སྟོང་འགྱུར་ཐོབ་སྟེ་
སྐད་ཅིག་ལ་ཏིང་ངེ་འཛིན་བྱེ་བ་བརྒྱ་ཕྲག་སྟོང་ཐོབ་པ་དང་སངས་རྒྱས་དེ་སྙེད་མཐོང་
བ་དང་དེ་དག་གིས་བྱིན་གྱིས་བརླབས་དེ་སྙེད་ཤེས་པ་ལ་སོགས་པའོ། །བདུན་པ་
རིང་དུ་སོང་བ་ནི། བདུན་པ་སོགས ། ས་བདུན་པ་ནི་རིང་དུ་སོང་བ་ཞེས་བྱ་སྟེ་དུས་
བསྐལ་པ་གྲངས་མེད་གཉིས་དང་ས་འོག་མ་རྣམས་ལས་ཡོན་ཏན་གྱི་གྲངས་ཀྱིས་ནི་
རིང་དུ་སོང་བ་དང་ལྡན་ཞིང་རྗེས་སུ་འབྲེལ་བའི་ཕྱིར། ཡང་ན་ས་བརྒྱད་པ་ལ་ཆེས་
ཉེ་བའི་རྒྱུའི་ཕྱིར་དང་ས་དྲུག་པ་མན་ཆད་ལས་འདས་ཤིང་རིང་དུ་སོང་བའོ། །དེའི་
རྒྱུ་མཚན་གང་གི་ཕྱིར་ན་དུས་སྐད་ཅིག་ནས་སྐད་ཅིག་ལ་སྟེ་སྐད་ཅིག་རེ་རེ་བ་དེ་ལ་
ནི་བློ་འགོག་པ་ལ་སྙོམས་པར་འཇུག་ནུས་པའོ། །རྒྱུ་མཚན་དེ་ཉིད་ཀྱིས་ཉན་རང་
རྣམས་བློས་སྟོབས་ཀྱིས་ཀྱང་ཤིན་ཏུ་ཟིལ་གྱིས་གནོན་ཞིང་རབ་ཏུ་ཕམ་པར་བྱེད་དོ། །
- 354 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ས་འདི་ལ་གྲངས་དང་ཡོན་ཏན་གྱི་སྒོ་ནས་རིང་དུ་སོང་བ་ཡོད་པ་དེ་ནི་འགོག་པའི་
སྙོམས་འཇུག་ལ་དབང་སྒྱུར་བར་བྱེད་ཀྱི་གཞན་གྱིས་ནི་མ་ཡིན་ནོ་ཞེས་འབྱུང་བས། ..
བློས་ཉོན་མོངས་འགོག་པ་ལ་དབང་བའི་སྟོབས་ཀྱིས་ཉན་རང་ཕམ་པར་བྱེད་པར་
བཤད་ཀྱི་ཤེས་རབ་ཀྱིས་མ་བཤད་དོ། །ཐབས་ཀྱི་ཕར་ཕྱིན་ལྷག་ཅིང་དེ་ཡི་རྣམ་
པར་སྨིན་པས་ན་གཞན་གྱིས་འཕྲུལ་བའི་འདོད་ཡོན་ལ་དབང་སྒྱུར་བར་བྱེད་པའི་
ལྷ་ཡི་བདག་པོར་འགྱུར་རོ། །འདོད་པའི་བདག་པོ་དེས་འཕགས་པའི་བདེན་པ་
མངོན་པར་རྟོགས་པ་ཞིབ་མོར་ཤེས་པའི་ཕྱིར་ཆོས་འཆད་པའི་སློབ་དཔོན་ཁྱུ་མཆོག་
ཆེན་པོར་འགྱུར་རོ། །ཡོན་ཏན་འཕེལ་བ་ནི། སྔར་གྱི་གྲངས་དེ་དག་ཉིད་བྱེ་བ་ཁྲག་
ཁྲིག་སྟེ་བྱེ་བ་ཕྲག་གཅིག་ཡིན་ལ་དེ་བརྒྱ་འགྱུར་དུ་བསྒྲེས་ཤིང་དེ་ཡང་སྟོང་འགྱུར་
དུ་བསྒྲེས་པ་ལ་གྲངས་ཇི་སྙེད་ཡོད་པ་དེ་སྙེད་ཀྱི་ཡོན་ཏན་ཐོབ་སྟེ། སྐད་ཅིག་ལ་ཏིང་
ངེ་འཛིན་བྱེ་བ་ཁྲག་ཁྲིག་འབུམ་ཕྲག་ཐོབ་པ་དང་སངས་རྒྱས་བྱེ་བ་ཁྲག་ཁྲིག་འབུམ་
ཕྲག་མཐོང་བ་དང་། དེ་དག་གིས་བྱིན་གྱིས་བརླབས་ཀྱང་དེ་སྙེད་ཡང་དག་པར་ཤེས་
པ་ནས་འཁོར་བྱང་ཆུབ་སེམས་དཔའ་དེ་སྙེད་སྟོན་ནུས་པའོ། །བརྒྱད་པ་མི་གཡོ་བ་
ནི། དེ་བཞིན་སོགས༢། དེ་བཞིན་དུ་ནི་ས་བརྒྱད་པ་ལ་གཞན་དུ་གཞོན་ནུའི་ས་ཞེས་
བྱ་སྟེ། ཇི་ལྟར་འཇིག་རྟེན་ན་བྱིས་པའི་གནས་སྐབས་ལས་འདས་པ་ལ་གཞོན་ནུ་
ཞེས་རྗོད་པ་ལྟར་ཐེག་པ་ཆེན་པོ་འདིར་ཡང་ཉོན་མོངས་པའི་གནས་སྐབས་ལས་འདས་
པ་ལ་གཞོན་ནུ་ཞེས་བྱ་སྟེ། ཉོན་མོངས་པ་རྣམས་ཀྱིས་ནི་བྱིས་པར་འགྱུར་རོ། ། ་་
མཚན་མའི་རྣམ་པར་རྟོག་པ་དང་རྩོལ་བས་མི་གཡོ་བ་སྟེ་ངར་འཛིན་དང་བདེན་འཛིན་
མ་ལུས་པ་སྤངས་པའམ་ཆགས་སོགས་ཉོན་མོངས་པ་མ་ལུས་པ་ཟད་པར་སྤངས་་་་
པས་རྣམ་པར་མི་རྟོག་པའི་ཕྱིར་མི་གཡོ་བ་དང་། དེ་བཞིན་དུ་བྱང་སེམས་དེའི་ལུས་
དང་ནི་ངག་དང་སེམས་ཀྱི་སྤྱོད་ཡུལ་ནི་བསམ་པར་མི་ནུས་པས་བསམ་གྱིས་མི་ཁྱབ་
པ་དང་ལྡན་ལ། སྨོན་ལམ་གྱི་ཕར་ཕྱིན་རྫོགས་པ་དེ་ཡི་རྣམ་པར་སྨིན་པས་ན་བསམ་
བཞིན་དུ་འཇིག་རྟེན་སྟོང་གི་བདག་པོའི་ལྷ་ཚངས་པ་ཆེན་པོར་འགྱུར་རོ། །ས་དེའི་
- 355 -

དབུ་མ་རིན་ཆེན་ཕྲེང་བ་རྩ་འགྲེལ།
འབྲས་བུ་ནི་ཉན་ཐོས་དགྲ་བཅོམ་དང་རང་སངས་རྒྱས་སོགས་ཀྱིས་ཆོས་ཟབ་མོའི་
དོན་གཏན་ལ་འབེབས་པ་ལ་ནམ་ཡང་འཕྲོག་པ་དང་ཟིལ་གྱིས་གནོན་པ་མེད་དོ། །
ཡོན་ཏན་འཕེལ་བ་ནི་འདི་ཡན་ཆད་བྱེ་བ་སོགས་གྲངས་ཀྱིས་བགྲང་མི་ནུས་པས་
རྡུལ་ཕྲ་རབ་ཀྱིས་བགྲངས་བ་ནི་སྟོང་གསུམ་གྱི་འཇིག་རྟེན་གྱི་ཁམས་འབུམ་ཕྲག་
གཅིག་ན་རྡུལ་ཕྲ་རབ་ཀྱི་གྲངས་ཇི་སྙེད་ཡོད་པ་དེ་སྙེད་ཀྱི་ཡོན་ཏན་ཐོབ་པར་འགྱུར་
ཏེ། སྐད་ཅིག་ལ་སྟོང་གསུམ་འཇིག་རྟེན་གྱི་ཁམས་འབུམ་གྱི་རྡུལ་ཕྲ་རབ་ཀྱི་རྡུལ་ཇི་
སྙེད་ཡོད་པ་དེ་སྙེད་ཀྱི་ཏིང་ངེ་འཛིན་ཐོབ་པ་དང་སངས་རྒྱས་དེ་སྙེད་མཐོང་བ་དང་
དེ་དག་གིས་བྱིན་གྱིས་བརླབ་དེ་སྙེད་ཤེས་པ་དང༌། དེའི་འགྲེལ་ཀྱིས་འཇིག་རྟེན་གྱི་
ཁམས་གཡོ་ཞིང་སྣང་བ་དང་སངས་རྒྱས་ཀྱི་ཞིང་དུ་འགྲོ་བ་དང་སེམས་ཅན་ཡོངས་
སུ་སྨིན་པ་དང༌། བསྐལ་པར་གནས་པ་དང་བསྐལ་པའི་སྔོན་དང་ཕྱི་མཐར་མཁྱེན་
པ་འཇུག་པ་དང་ཆོས་ཀྱི་སྒོ་རྣམ་པར་འབྱེད་པ་དང༌། ལུང་སྟོན་པ་དང་ལུས་རེ་རེ་
ཡང་འཁོར་དེ་སྙེད་སྟོན་པའོ། །དགུ་པ་ལེགས་པའི་བློ་གྲོས་ནི། ས་དགུ་སོགས༢།
ས་དགུ་པ་འདི་ལ་ནི་ལེགས་པ་ཡི་བློ་གྲོས་ཞེས་བྱ་ལ་དེ་ཡང་དཔེར་ན་རྒྱལ་པོའི་་་་
སྲས་ནར་སོན་པ་ན་རྒྱལ་ཚབ་ཏུ་དབང་བསྐུར་བ་ལྟར། ས་ལམ་གྱི་ཡོན་ཏན་མཆོག་
ཏུ་སྨིན་པ་དང་ཆོས་ཀྱིས་ནར་སོན་པ་ལ་རྒྱལ་ཚབ་ཅེས་བྱ་སྟེ་རྒྱལ་ཚབ་ཏུ་དབང་བསྐུར་
ལ་ཁད་པ་བཞིན་དུ་འོད་ཟེར་ཆེན་པོའི་དབང་བསྐུར་ལ་ཁད་པའོ། །གང་གི་ཕྱིར་ན་
དོན་ལ་སོགས་པ་སོ་སོ་ཡང་དག་པར་རིག་པ་བཞི་དང་། ས་འོག་མ་དག་ལས་ཁྱད་
པར་དུ་འཕགས་པའི་ཡོན་ཏན་ཐོབ་པས་ས་དགུ་པ་འདི་ལ་གནས་པའི་བྱང་སེམས་
ནི་བློ་གྲོས་བཟང་པོ་ཡིན་ཞིང་སྟོབས་ཀྱི་ཕར་ཕྱིན་ལྷག་པར་ཐོབ་པས། དེ་ཡི་རྣམ་
པར་སྨིན་པས་ན་སྟོང་གཉིས་ཀྱི་བདག་པོ་ལྷའི་རྒྱལ་པོ་ཚངས་པ་ཐོབ་ཅིང་སེམས་
ཅན་འདུལ་བ་ལ་ཤིན་ཏུ་མཁས་པར་འགྱུར་རོ། ། གདུལ་བྱའི་སེམས་ཅན་གྱི་སེམས་
ཀྱི་བསམ་པ་གང་དང་གང་དྲིས་པ་དེ་ལ་ཆགས་པ་དང་ཐོགས་པ་མེད་པར་ལུང་སྟོན་
ནུས་ཤིང་། དེ་ལ་འགལ་བ་དང་འཁྲུལ་བ་སོགས་ཀྱི་སྒོ་ནས་ལྷ་ཆེན་པོ་དང་བདུད་
-356 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
དང་དགྲ་བཅོམ་པ་སོགས་ཀྱི་རིག་པས་ནམ་ཡང་དེའི་སྤོབས་པ་འཕྲོག་ནུས་པ་མེད་
ཡོན་ཏན་འཕེལ་བའི་གྲངས་ནི་འཇིག་རྟེན་གྱི་ཁམས་གྲངས་མེད་ཅེས་པ་སྟེ་
པའོ། །
གཅིག་གཉིས་ནས་བགྲངས་པའི་གྲངས་གནས་དྲུག་ཅུར་ལོང་བའི་གྲངས་ལ་གྲངས་
མེད་པ་ཞེས་བྱ་ལ། དེ་རྣམས་སླར་ཡང་བརྒྱ་འགྱུར་དུ་བྱས་ནས་དེ་ཡང་སྟོང་འགྱུར་
དུ་བྱས་ཤིང་སྟོང་འགྱུར་དེ་ཡང་བཅུ་འགྱུར་དུ་བྱས་པ་ལས་རྡུལ་ཕྲ་རབ་ཇི་སྙེད་ཡོད་
པ་དེ་སྙེད་ཀྱི་ཡོན་ཏན་ཐོབ་སྟེ། སྐད་ཅིག་ལ་སྟོང་གསུམ་གྱི་འཇིག་རྟེན་ཁམས་གྲངས་
མེད་པ་འབུམ་ཕྲག་བཅུའི་རྡུལ་ཕྲ་རབ་ཀྱི་གྲངས་ཇི་སྙེད་ཡོད་པ་དེ་སྙེད་ཀྱི་ཏིང་ངེ་
འཛིན་ཐོབ་པ་དང་སངས་རྒྱས་དེ་སྙེད་མཐོང་བ་ལ་སོགས་པའོ། །བཅུ་པ་ཆོས་ཀྱི་
སྤྲིན་ནི། བཅུ་པ་སོགས༢། ས་བཅུ་པ་ལ་ནི་ཆོས་ཀྱི་སྤྲིན་ཞེས་བྱ་བ་ཡིན་ཏེ་སངས་
རྒྱས་རྣམས་ལས་ཆོས་ཀྱི་སྤྲིན་ཚོགས་ཆེན་པོ་ཐོབ་པའི་ཕྱིར་དང༌། ཡེ་ཤེས་ཀྱི་ཡར་
ཕྱིན་ལྷག་པར་ཐོབ་པས་དམ་པའི་ཆོས་ཀྱི་ཆར་འབེབས་པའི་ཕྱིར་རོ། །འདི་ལ་
སངས་རྒྱས་ཀྱི་ས་ཞེས་ཀྱང་བཏགས་སོ། །
ས་འདིའི་ངེས་ཚིག་ཆར་སྤྲིན་དང་ཆོས་མཚུངས་པ་སྟེ། ཆར་སྤྲིན་གྱིས་ནམ་མཁའ་
ཁྱབ་ནས་ཆར་འབེབས་པ་བཞིན་ཡེ་ཤེས་ཆེན་པོའི་སྤྲིན་ཚོགས་ལས་དམ་པའི་ཆོས་
ཀྱི་ཆར་རྩོལ་བ་མེད་པར་ངང་གིས་འབེབས་པའི་ཕྱིར་རམ། ཆོས་ཀྱི་སྐུ་ནམ་མཁའ་
ལྟ་བུ་ལ་ཡེ་ཤེས་ཆེན་པོ་སྤྲིན་ལྟ་བུས་ཁྱབ་པར་འགེབ་པའི་ཕྱིར་ཆོས་ཀྱི་སྤྲིན་ནོ
ཡང་ན་འདི་སྐད་དུ། སྤྲིན་གྱི་ཆར་གྱིས་ལོ་ཏོག་དག །སྒྲོལ་བ་བཞིན་དུ་དགའ་ལྡན་
གྱི། །གནས་ལ་སོགས་པའི་རིམ་གྱིས་ནི། །སེམས་ཅན་རྣམས་ནི་སྒྲོལ་བ་ཡིན། །
ཞེས་སོ། །རྒྱུད་ཡོངས་སུ་སྨིན་པའི་བྱང་ཆུབ་སེམས་དཔའ་དེ་ལ་ནི་སངས་རྒྱས་རྣམས་
ཀྱིས་འོད་ཟེར་ཆེན་པོ་དག་གིས་མངོན་པར་དབང་བསྐུར་བ་ཐོབ་པ་སྟེ། མདོ་སྡེ་ས་
བཅུ་པ་ལས། ས་འདི་ཐོབ་པའི་བྱང་ཆུབ་སེམས་དཔའ་དེ་ལ་ཏིང་ངེ་འཛིན་གྲངས་
མེད་པ་འབུམ་ཕྲག་བཅུ་ཇི་སྙེད་པའི་ཐ་མ་ལ་བྱང་ཆུབ་སེམས་དཔའི་ཏིང་ངེ་འཛིན་
ཐམས་ཅད་མཁྱེན་པའི་ཡེ་ཤེས་དང་ཁྱད་པར་མེད་པར་དབང་བསྐུར་བ་དང་ལྡན་པ་
- 357 -

དབུ་མ་རིན་ཆེན་ཕྲེང་བ་རྩ་འགྲེལ། རང་
ཞེས་བྱ་བ་མངོན་དུ་གྱུར་ཏེ། དེ་མངོན་དུ་གྱུར་མ་ཐག་སྟོང་གསུམ་འབུམ་ཕྲག་བཅུའི་
གཏོས་དང་མཉམ་པའི་རིན་པོ་ཆེའི་པདྨ་རིན་པོ་ཆེ་རྣམ་པ་ཐམས་ཅད་ཀྱི་མཆོག་དང་
ལྡན་པས་སྤྲས་པ་ཞེས་བྱ་བ་ནས་རྒྱས་པར་སྟོང་གསུམ་འབུམ་ཕྲག་བཅུ་ཚང་བའི་
རྡུལ་ཕྲ་རབ་ཀྱི་རྡུལ་སྙེད་ཀྱི་པདྨའི་འཁོར་དང་ལྡན་པ་འབྱུང་བར་འགྱུར་ཏེ
། བྱང་
ཆུབ་སེམས་དཔའི་ལུས་ཀྱང་དེ་དང་འཚམས་ཤིང་དེའི་རྐྱེན་དུ་བབ་པར་གནས་སོ
དེས་ཏིང་ངེ་འཛིན་དེ་ཐོབ་མ་ཐག་ཏུ་པདྨ་དེ་ལ་འདུག་པར་ཀུན་ཏུ་སྣང་ངོ་དེ་དེ་ལ་
འདུག་པ་དང༌། ཕྱོགས་བཅུའི་སངས་རྒྱས་བཅོམ་ལྡན་འདས་ཀུན་ནས་གདན་
འཛོམས་པ་རྣམས་ཀྱི་མཛོད་སྤུ་ནས་འོད་ཟེར་དག་ཕྱུངས་ནས་དབང་བསྐུར་བར་་་་
མཛད་དོ་ཞེས་གསུངས་པའི་ཕྱིར་རོ། །བཞེད་ཚུལ་མི་འདྲ་བ་གཞན་ཡང་ཡོད་དོ། །
གཞན་ཡང་ཡོན་ཏན་གྱི་གྲངས་འཕེལ་བའི་ཁྱད་པར་ནི་ལུས་དང་ངག་གི་སྤྱོད་ཡུལ་
ལས་འདས་པས་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་
ཕྲ་རབ་ཀྱི་རྡུལ་སྙེད་ཀྱི་ཡོན་ཏན་ཐོབ་པར་འགྱུར་ཏེ། སྐད་ཅིག་ལ་ཕྱོགས་བཅུ་ན་
བགྲང་བ་ལས་འདས་པའི་ཞིང་གི་རྡུལ་ཕྲ་རབ་ཇི་སྙེད་ཀྱི་ཏིང་ངེ་འཛིན་ཐོབ་ཅིང་སངས་
རྒྱས་དེ་སྙེད་ཀྱི་ཡོན་ཏན་ཐོབ་པ་ནས་འཁོར་བྱང་ཆུབ་སེམས་དཔའ་དེ་སྙེད་སྟོན་་་་
པའོ། །
འདིར་སྐད་ཅིག་ཅེས་པ་གང་ལ་ཆའི་དབྱེ་བ་བརྟག་པར་མི་ནུས་པ་དེ་ནི་དུས་
ཀྱི་མཐར་ཐུག་པ་སྟེ་སྐད་ཅིག་མ་ཞེས་བྱ་ལ། སྐད་ཅིག་མ་བརྒྱ་ཉི་ཤུ་ལ་དེའི་སྐད་མ་
དྲུག་ཅུ་ནི་ཐང་ཅིག་གོ །ཐང་ཅིག་སུམ་ཅུ་ནི་ཡུད་ཙམ་གཅིག་གོ །དུས་དེ་ཙམ་ལ་
ཏིང་ངེ་འཛིན་ལ་འཇུག་ལྡང་བྱེད་པ་ལ་སོགས་པའོ། །ཡོན་ཏན་དེ་ལྟ་བུ་ཐོབ་པ་ཡི་
རྣམ་པར་སྨིན་པས་ན་སོ་སོ་སྐྱེ་བོས་དབེན་པའི་གནས་གཙང་མ་རིགས་ཀྱི་ལྷ་ཡི་
བདག་པོ་ཉིད་དུ་སྐྱེ་བ་བཞེས་པར་འགྱུར་རོ། །བསམ་གྱིས་མི་ཁྱབ་པ་མཐའ་ཡས་
པའི་ཡེ་ཤེས་ནི་སངས་རྒྱས་ཀྱི་ཡེ་ཤེས་ཡིན་ལ་དེ་ཡུལ་དུ་བྱས་ནས་དབང་བསྐུར་བའི་
ཡུལ་གྱི་བདག་པོ་སྟེ་མཚན་ནི་དབང་ཕྱུག་ཆེན་པོ་མཆོག་ཅེས་བྱ་བ་ཡིན་ནོ
། །གསུམ་
པ་དོན་བསྡུ་བ་ནི། དེ་ལྟར་སོགས་རྐང་པ༢། དེ་ལྟར་བཤད་མ་ཐག་པའི་ས་བཅུ་པོ་
-358 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དེ་དག་ནི་བྱང་ཆུབ་སེམས་དཔའི་ས་བཅུ་ཡིན་པར་མདོ་ལས་བསྒྲགས་པ་རྣམས་འདིར་
ཡང་བསྡུས་ཏེ་བརྗོད་པའོ། ། དེ་ལ་ས་བཅུ་པོ་ནི་སྒྲིབ་པ་དང་བཅས་པའི་མངལ་གྱི་
གནས་སྐབས་བཞིན་ནོ། །སྐྱེས་པའི་གནས་སྐབས་ལྟ་བུ་ནི་སངས་རྒྱས་ཀྱི་ས་སྟེ་བྱ་
བ་ཐམས་ཅད་ཡོངས་སུ་རྫོགས་ཤིང་ཤེས་བྱ་ཐམས་ཅད་མངོན་སུམ་ཉམས་སུ་མྱོང་
བ་ཐོབ་པའི་ཕྱིར་རོ། །གཉིས་པ་མཐར་ཐུག་གི་ཡོན་ཏན་ལ་གཉིས། སངས་རྒྱས་ཀྱི་
ཡོན་ཏན་རེ་རེའང་ཚད་མེད་པར་བསྟན་པ། དེ་ལ་ཡིད་ཆེས་ཤིང་མོས་པ་སྐྱེད་པའི་
རྒྱུའོ། །དང་པོ་ལ་གཉིས། སངས་རྒྱས་ཀྱི་ཡོན་ཏན་མཐའ་ཡས་པ་སྟོབས་བཅུ་ལ་
བརྟེན་པ། ཡོན་ཏན་ཚད་མེད་པའི་དཔེའོ། །དང་པོ་ནི། སངས་རྒྱས་སོགས༡། སངས་
རྒྱས་རྣམས་ཀྱིས་ནི་སྔར་བཤད་པ་རྒྱུའི་ས་བཅུ་པོ་ལས་གཞན་སྤངས་རྟོགས་མཐར་
ཕྱིན་པ་འབྲས་བུའི་ས་ཡིན་ཏེ། དེ་ལ་རྣམ་པ་ཀུན་ཏུ་བློ་དང་དཔེ་སོགས་ཀྱིས་གཞལ་
དུ་མེད་ཅིང་མཐའ་ཡས་པར་རྒྱ་ཆེ་བ་ནི་ཕྱོགས་མཐའ་ཡས་ཀྱང་བཅུར་འདུས་པ་
ལྟར། གནས་དང་གནས་མ་ཡིན་པ་མཁྱེན་པ་ལ་སོགས་པའི་མཚན་ཉིད་ཀྱི་སྟོབས་
བཅུ་དང་ལྡན་པ་ཡིན་ནོ་ཞེས་པ་ཙམ་ཞིག་ཏུ་ཟད་དོ་ཞེས་སྤྱིར་བརྗོད་དེ་རི་རབ་དང་
རྒྱ་མཚོ་ཞེས་པ་བཞིན་ནོ། །གཉིས་པ་ནི། དེ་ཡི་སོགས༡རྐང་པ༢། སངས་རྒྱས་དེ་
ཡི་སྟོབས་གནས་དང་གནས་མ་ཡིན་པ་མཁྱེན་པས་མཚོན་པའི་སྟོབས་ནི་རེ་རེ་ཡང་
མཐའ་ཡས་པའི་འགྲོ་བ་ཀུན་གྱི་གྲངས་ཇི་ལྟ་བ་བཞིན་དུ་དཔག་ཏུ་མེད་པ་ཡིན་ལ
སྟོབས་ལ་སོགས་པ་སངས་རྒྱས་རྣམས་ཀྱི་ཡོན་ཏན་ཚད་མེད་པ་ཉིད་དེའི་དཔེ་ནི
ཕྱོགས་དང་མཚམས་ཀུན་གྱི་ནམ་མཁའ་ཚད་གཟུང་དུ་མེད་པ་དང་། ནམ་མཁའི་
མཐས་གཏུགས་པའི་ས་ཆུ་མེ་རླུང་གི་ཁམས་ལ་ཚད་ཀྱི་གྲངས་གཟུང་དུ་མེད་པ་ཇི་
ལྟ་བ་དེ་བཞིན་དུ། སངས་རྒྱས་ཀྱི་ཡོན་ཏན་ཡང་དེ་ཙམ་ཞིག་ཏུ་བརྗོད་དུ་ཡོད་པར་
བས་ཏེ་ཟད་པས་བསྡོམས་ཏེ་བརྗོད་པ་ལས་རེ་རེ་ནས་སུས་ཀྱང་བགྲང་བར་མི་ནུས་
ལྷར་བཅས་འཇིག་རྟེན་ཐམས་ཅད་མཚོར་གྱུར་ཏེ། །སྲིད་
སོ། ། ས་བཅུ་པ་ལས། 
པའི་རྩེ་མོ་མན་ཆད་ཆུས་གང་བ། ། སྐུ་ཡི་རྩེ་མོས་དཔག་པར་ནུས་སྲིད་ཀྱི། །བདེ་
- 359 -

དབུ་མ་རིན་ཆེན་ཕྲེང་བ་རྩ་འགྲེལ། ལོ་
གཤེགས་རྣམས་ཀྱི་ཡོན་ཏན་གཅིག་ལ་མིན། །ཞེས་དང༌། སྟོང་གསུམ་གྱི་འཇིག་
རྟེན་ཐམས་ཅད་ན་རྩི་ཤིང་ཇི་སྙེད་ཡོད་པ་ཀུན་གཏུབས་ཏེ་རྡུལ་ཕྲ་རབ་ཀྱི་བྱེ་མར་
བྱས་པས་ནམ་མཁའ་གང་བར་སྤུངས་ནས། སེམས་ཅན་མ་ལུས་པའི་ཤེས་པ་ཐམས་
ཅད་སེམས་ཅན་གཅིག་གི་ཤེས་པར་གྱུར་ཅིང་ཤེས་པ་རབ་དང་ལྡན་པ་དེས་རྡུལ་དེ་
རྣམས་ཀྱི་བྱེ་མ་བགྲང་བར་ནུས་སྲིད་ཀྱི་རྒྱལ་བའི་མཁྱེན་པ་སྐད་ཅིག་གཅིག་ལ་འཇུག་
པའི་མཐའ་ཡང་ཤེས་མི་ནུས་ཏེ། ཐུབ་པ་ཆེན་པོའི་ཡེ་ཤེས་གང་། །སྐད་ཅིག་གཅིག་
ལ་འཇུག་པ་ཡང་། །བསྐལ་པ་བྱེ་བ་དུ་མར་ནི། །གང་དུའང་བགྲང་བར་མི་ནུས་སོ། །
ཞེས་སོ། །གཉིས་པ་དེ་ལ་ཡིད་ཆེས་ཤིང་མོས་པ་སྐྱེད་པའི་རྒྱུ་ལ་བཞི། སངས་རྒྱས་
ཀྱི་ཡོན་ཏན་ཚད་མེད་པ་དེའི་རྒྱུ་ཕྱག་ལ་སོགས་པ་ཡན་ལག་བདུན་པའི་བསོད་་་་
ནམས་ཚད་མེད་པ་དང་། དམིགས་པའི་ཡུལ་ཚད་མེད་པ་ལ་ཕན་པར་བསྔོ་བ་དང་
སྨོན་པའི་རྒྱུ་ཚད་མེད་པ་དང་། བསོད་ནམས་དེའི་ཚད་གཟུང་མི་ནུས་པ་དང་། དེའི་
འཐད་པ་དགོད་པའོ། །དང་པོ་ལ་གསུམ། སངས་རྒྱས་ཀྱི་ཡོན་ཏན་ཚད་མེད་པའི་
ཤེས་བྱེད་ཀྱིས་ཡིད་ཆེས་སྐྱེད་པ་དང་། བསོད་ནམས་ཚད་མེད་པར་གསོག་པའི་
ཚུལ། 
ཚོགས་གསོག་གྱི་སྒོ་ཐམས་ཅད་ཡན་ལག་བདུན་དུ་བསྡུས་ཏེ་བསྟན་པའོ། །
དང་པོ་ནི། གལ་ཏེ་སོགས༡། སངས་རྒྱས་ཀྱི་ཡོན་ཏན་ནི་འདི་ཙམ་དུ་ཟད་ཅེས་ཚད་
གཟུང་མི་ནུས་པ་ལ། གལ་ཏེ་སངས་རྒྱས་ཀྱི་རྒྱུ་ནི་ཚད་འདི་ཙམ་དུ་ཟད་ཅེས་བཟུང་
ནས་སངས་རྒྱས་ཀྱི་ཡོན་ཏན་དེ་ཙམ་དུ་རྒྱུ་ཡང་ཚད་མེད་པ་ཉིད་དུ་མ་མཐོང་ན། འབྲས་
བུ་སངས་རྒྱས་རྣམས་ཀྱི་ཡོན་ཏན་ཚད་མེད་པ་དེ་ལ་ཡིད་ཆེས་པར་མི་འགྱུར་ཏེ་རྒྱུ་
ཚད་ཡོད་པ་ལ་འབྲས་བུ་ཚད་མེད་པ་སྲིད་དམ་སྙམ་པའོ། །དེ་བས་ན་སངས་རྒྱས་
ཀྱི་ཡོན་ཏན་དེའི་རྒྱུ་ཚད་མེད་ཅིང་མཐའ་ཡས་པའི་ཕྱིར་དེའི་མཐའ་མི་མཐོང་ངོ༌
དེ་ལྟར་ན་ཚད་མེད་པའི་རྒྱུ་འབྲས་ལ་ཡིད་ཆེས་པར་གྱུར་པས་སངས་རྒྱས་ཉིད་འཐོབ་
པར་བྱེད་པ་ལ་ཐབས་འདིས་ཚོགས་ཚད་མེད་པར་སོག་པར་འགྱུར་བ་ཡིན་ནོ
གཉིས་པ་ནི། དེ་ཕྱིར་སོགས༡། བཤད་མ་ཐག་པའི་རྒྱུ་མཚན་དེ་ཡི་ཕྱིར་ན་སངས་
- 360 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
རྒྱས་ཀྱི་སྐུ་གཟུགས་དང་གདུང་དང་ལྡན་པའི་མཆོད་རྟེན་ཁྱད་པར་ཅན་གྱི་སྤྱན་སྔའམ་
ཡང་ན་ཚོགས་ཀྱི་ཞིང་ཁྱད་པར་ཅན་འཕགས་པའི་དགེ་འདུན་ལ་སོགས་པའི་དྲུང་
གཞན་དུའང་རུང་། འོག་ནས་འབྱུང་བའི་ཚིགས་སུ་བཅད་པ་ཉི་ཤུ་པ་འདི་ཉིན་
གཅིག་བཞིན་དུ་ཡང་དུས་གསུམ་དུ་བརྗོད་པར་བྱའོ། །དེ་ལྟར་བརྗོད་པའི་བསོད་
ནམས་མཐའ་ཡས་པའི་ཕྱིར་རོ། །གསུམ་པ་ནི། སངས་རྒྱས་སོགས༣། སྤངས་
རྟོགས་མཐར་ཕྱིན་པའི་སངས་རྒྱས་རྣམས་དང་ལུང་རྟོགས་ཀྱི་ཡོན་ཏན་ཟད་མི་ཤེས་
པའི་མཚན་ཉིད་ཅན་དམ་པའི་ཆོས་དང་ལམ་གྱི་ཡོན་ཏན་ཅི་རིགས་པ་དང་ལྡན་པའི་
ས་ཆེན་པོ་ལ་བཞུགས་པའི་བྱང་ཆུབ་སེམས་
སྐྱེ་འཕགས་ཀྱི་དགེ་འདུན་རྣམས་དང་། 
དཔའ་རྣམས་ལ་ཡང་སྒོ་གསུམ་རྣམ་པ་ཀུན་ནས་བཏུད་དེ་སྐྱབས་སུ་མཆི་བར་དམ་
བཤད་མ་ཐག་པ་ལ་སོགས་པའི་མཆོད་འོས་དམ་པ་རྣམས་ལ་ཕྱག་
བཅས་ནས། 
འདིར་མཆོད་པ་དངོས་སུ་མ་སྨོས་ཀྱང་བྱམས་སྙིང་རྗེ་བྱང་ཆུབ་ཀྱི་སེམས་
འཚལ་ལོ། །
བསྐྱེད་པ་ནི་མཆོད་སྦྱིན་ཐམས་ཅད་ཀྱི་མཆོག་ཏུ་གསུངས་ཤིང་ཕྱག་ཀྱང་མཆོད་པར་
གཏོགས་པས་དོན་གྱིས་འདུས་སོ། །
བློ་གྲོས་མི་ཟད་པར། གསུམ་པོ་འདི་དག་ནི་མཆོད་པ་བླ་ན་མེད་པ་སྟེ་བྱང་ཆུབ་ཏུ་
སེམས་བསྐྱེད་པ་དང་ཞེས་སོགས་གསུངས་སོ། །ཕྱག་འཚལ་ནས་བྱ་བ་གང་ཞིག་ནི་
ཆོས་བཞི་བསྟན་པའི་མདོ་ལས་འབྱུང་བ་ལྟར་སྟོབས་
སྣོད་རུང་བར་བྱ་བའི་ཕྱིར། 
བཞི་ཚང་བའི་སྒོ་ནས་རང་གི་རྒྱུད་ན་ཐོག་མེད་ནས་བསགས་པའི་བཅས་རང་གི་་
སྡིག་པ་ཅི་མཆིས་པ་རྣམས་ལས་སྙིང་ནས་ལྡོག་སྟེ་བཤགས་པར་བགྱི་ཞིང་ཕྱིས་ཀྱང་
ལེགས་པར་བསྡམ་པར་བྱའོ། །སྦྱིན་པ་དང་ཚུལ་ཁྲིམས་དང་སྒོམ་པ་ལས་བྱུང་བ་
དང་གཞན་གྱི་དགེ་བ་ལ་ཡི་རང་བའི་སྒོ་ནས་ཏེ་རང་གཞན་གྱི་བསོད་ནམས་ཐམས་
། །ལུས་
ཅད་རྟག་ཏུ་འབྲལ་བ་མེད་པར་ཁས་བླངས་ནས་ཡོངས་སུ་གཟུང་བར་བགྱིའོ
ཅན་འགྲོ་བ་མཐའ་དག་ཀུན་གྱི་བསོད་ནམས་ཆ་མཐུན་གྱི་དགེ་བ་ཟག་བཅས་དང་
དེས་མཚོན་པའི་ཟག་མེད་ཐར་བའི་ཆ་མཐུན་གྱི་དགེ་རྩ་དག་མཐོང་བ་དང་མ་མཐོང་
• 361 -

དབུ་མ་རིན་ཆེན་ཕྲེང་བ་རྩ་འགྲེལ། ཡི་དམ་
བ་ཀུན་ལ་དམིགས་ནས་འདི་ལྟ་བུའི་དགེ་བ་སྒྲུབ་པ་ལེགས་ང་རེ་དགའ་སྙམ་དུ་རང་
གིས་འགྲུབ་པ་དང་འདྲ་བར་རྗེས་སུ་ཡི་རང་ངོ་། །སེམས་མཉམ་ན་དགེ་རྩ་མཉམ་
པར་ཐོབ་ཅིང་མ་མཉམ་ཀྱང་སྙིང་ནས་ཡི་རང་ན་ཐོབ་པར་བཤད་དོ། །འདིའི་ཕན་
ཡོན་མདོ་དང་འདུལ་བ་དག་ལས་རྒྱ་ཆེར་ཤེས་པར་བྱའོ། །བདག་ནི་གཡོ་མེད་པར་
སྤྱི་བོ་ལ་སོགས་པའི་ཡན་ལག་ལྔ་པོ་བཏུད་ནས་ཐལ་མོ་སྦྱར་ཏེ་བཀུར་སྟི་དང་བཅས་
པས། ཕྱོགས་བཅུའི་འཇིག་རྟེན་ན་གང་དག་མངོན་པར་རྫོགས་པར་སངས་རྒྱས་ནས་
རིང་དུ་མ་ལོན་པ་ཆོས་ཀྱི་འཁོར་ལོ་བསྐོར་བར་མི་མཛད་པ་དེ་དག་ལ་ཆོས་ཀྱི་འཁོར་
ལོ་བསྐོར་བའི་སླད་དུ་དང་། ཁ་ཅིག་གདུལ་བྱའི་དབང་ལ་སོགས་པ་དགོས་པ་འགའ་
ཞིག་གི་ཕྱིར་མྱ་ངན་ལས་འདའ་བའི་ཚུལ་སྟོན་པར་བཞེད་པ་དེ་དག་འགྲོ་བ་ཇི་སྲིད་
གནས་པའི་བར་དུས་དེ་སྲིད་དུ་བཞུགས་པའི་དོན་རྣམས་འགྲུབ་པའི་སླད་དུ། རྫོགས་
པའི་སངས་རྒྱས་རྣམས་ལ་སྙིང་ནས་དད་པས་གསོལ་བ་འདེབས་སོ། །དེ་དག་གིས་
མངོན་སུམ་མཁྱེན་ཅིང་གཟིགས་ནས་ཅང་མི་གསུང་བའི་ཚུལ་གྱིས་གནང་བ་བྱིན་
པར་བསམ་མོ། །གཉིས་པ་དགེ་རྩ་རྣམས་བསྔོས་ནས་སྨོན་ལམ་སྣ་ཚོགས་འདེབས་
པ་ནི། དེ་ལྟར་སོགས་ཚིགས་བཅད་བཅུ་བདུན། གོང་དུ་བཤད་པ་དེ་ལྟར་ཕྱག་འཚལ་
བ་ལ་སོགས་པ་བདག་གིས་བགྱིས་པའི་བསོད་ནམས་འདི་དག་དང་དེ་སྔར་ཐོག་མ་
མེད་པ་ནས་བདག་གི་སྒོ་གསུམ་གྱིས་དགེ་བ་ཅི་བགྱིས་པ་རྣམས་དང་། ད་ལྟ་ཕན་
ཆད་མ་བགྱིས་པ་བགྱི་བར་འགྱུར་བ་མ་འོངས་བསྐལ་བ་ཀུན་ཏུ་བསོད་ནམས་ཅུང་
ཟད་གང་བགྱིས་པ་རྣམས་ནི་བསྔོ་བུ་ཡིན་ནོ། །ཅི་མ་འོངས་པའི་དོན་མེད་པ་དེ་བསྔོ་
རུང་ངམ་སྙམ་ན། ཐབས་ལ་མཁས་པས་འབྱུང་འགྱུར་གྱི་དོན་སྤྱི་ལ་དམིགས་ནས་
དེ་ད་ལྟ་ནས་བཏང་བས་བསམ་པ་རྣམ་པར་དག་པ་འཕེལ་བ་དང་དགེ་བ་དེ་ཡོད་
པའི་དུས་སུ་དེ་ལ་ཞེན་པ་བཟློག་པའི་ཕྱིར་ཏེ། བདག་ལ་ནོར་རྫས་ཤིག་བྱུང་ན་ཁྱོད་
ལ་བསྒོ་བྱ་བྱའོ་ཞེས་གཞན་དགའ་བར་བྱེད་པ་བཞིན་ནོ། །གང་ལ་ཅི་ཞིག་གི་དོན་
དུ་བསྔོ་ན། དུས་གསུམ་གྱི་བསོད་ནམས་དེ་དག་གིས་ནི་མཁའ་ཁྱབ་ཀྱི་སེམས་ཅན་
- 362

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཐམས་ཅད་ཀུན་ཀྱང་བླ་ན་མེད་པའི་བྱང་ཆུབ་ཀྱི་གོ་འཕང་ལ་དམིགས་པའི་སེམས་
ཁྱད་པར་ཅན་དང་ལྡན་ཞིང་ནམ་ཡང་མི་བརྗེད་པར་ཤོག་ཅིག་པའོ། །དེ་ཡང་འབྲས་
བུ་ཐོབ་པའི་ཆེད་དང་རྒྱུ་འགྲུབ་པའི་ཆེད་དུ་བསྔོ་བ་དོན་འདྲ་ཞིང་གཞན་ལ་སེམས་
བསྐྱེད་དུ་བཅུག་པ་དང་ཐེག་ཆེན་ལ་མོས་ནས་སེམས་བསྐྱེད་པ་ལ་རྗེས་སུ་ཡི་རང་
བ་བྱས་པའི་ཕན་ཡོན་མཐའ་ཡས་པར་གསུངས་པ་རྣམས་འདིར་ཡང་ཐོབ་པའོ། །
ཕལ་པོ་ཆེར་རྡོ་རྗེ་རྒྱལ་མཚན་གྱིས། དེ་ཡང་ལྷག་པའི་བསམ་པ་ཐག་པ་ནས་ཡོངས་
སུ་བསྔོའི་ཚིགས་ཙམ་གྱིས་ནི་མ་ཡིན་ནོ། །དེ་ཡང་དགའ་བའི་སེམས་ཀྱིས་ཡོངས་
སུ་བསྔོའོ། །དེ་བཞིན་དུ་མགུ་བའི་སེམས་དང་རབ་ཏུ་དད་པའི་སེམས་དང་རབ་ཏུ་
དགའ་བའི་སེམས་དང་མཉེན་པའི་སེམས་དང་། བྱམས་པའི་སེམས་དང་མཛའ་
བའི་སེམས་དང་ཕན་གདགས་པའི་སེམས་ཀྱིས་ཡོངས་སུ་བསྔོའོ། ། ཞེས་སོགས་སོ། །
མདོ་དེ་ཉིད་དུ་བྱང་སེམས་ལས་དང་པོ་པས་སེམས་ཅན་ལ་སེམས་བཅུ་བསྐྱེད་དགོས་
པར་བཤད་པ་དང་ཕྱོགས་མཚུངས་ཏེ། དེ་ལས། ཕན་པའི་སེམས་དང་དེ་བཞིན་བདེ་
བའི་སེམས། །སྙིང་རྗེའི་སེམས་དང་དེ་བཞིན་བྱམས་པའི་སེམས། །བསྲུང་བའི་
སེམས་དང་དེ་བཞིན་མཉམ་པའི་སེམས། །སློབ་དཔོན་སེམས་དང་དེ་བཞིན་སྟོན་
པའི་སེམས། །སྡུག་པའི་སེམས་དང་དེ་བཞིན་ཕན་འདོགས་སེམས། །ཞེས་སོགས་
བྱང་ཆུབ་ཀྱི་སེམས་སྐྱེ་བའི་གདམས་ངག་མཆོག་ཏུ་གསུངས་པའི་དོན་སྨོན་ལམ་་་
འདི་དག་ཏུ་དངོས་དང་བརྒྱུད་ནས་འདུས་སོ། ། ན ་
རྟེན་ཅིང་འབྲེལ་བར་འབྱུང་བའི་མཚན་ཉིད་ཅན་གྱི་དགེ་ཚོགས་རྣམས་ལྷག་བསམ་
དག་པས་ཇི་སྲིད་ཐོབ་བྱ་མཐར་ཐུག་པར་ཡོངས་སུ་བསྔོ་ཞིང་སྨོན་པའི་དོན་གང་དག་
རྣམ་མཁྱེན་གྱི་ཁམས་སུ་འདྲེས་པར་གྱུར་པས་དུས་དེ་སྲིད་དུ་འཛད་པ་མེད་པ་ཉིད་
དེ། རྒྱུད་དཔུང་བཟང་ལས། དཔེར་ན་ཆུ་ཀླུང་རྒྱ་མཚོར་ཕྱིན་པ་ན། །ལན་ཚྭའི་རོར་
ནི་གཅིག་ཏུ་འགྱུར་བ་ལྟར། །དེ་བཞིན་བྱང་ཆུབ་ཕྱིར་ནི་བསྔོས་པ་ཡི། །བསོད་
ནམས་རྒྱལ་བའི་རོ་ནི་གཅིག་ཏུ་འགྱུར། །ཞེས་སོ། །དེའི་ཕྱིར་ཕན་གདགས་པར་བྱ་
- 363 ,

| དབུ་མ་རིན་ཆེན་ཕྲེང་བ་རྩ་འགྲེལ། ། ས་
བའི་ཡུལ་སེམས་ཅན་ཚད་མེད་པའི་ཕྱིར་དེ་ལ་དམིགས་པའི་བསོད་ནམས་ཇི་སྐད་
བཤད་པ་དེ་ཡང་ཚད་མེད་པས་དེའི་སངས་རྒྱས་ཀྱི་ཡོན་ཚད་མེད་པར་ཡིད་ཆེས་པར་
བྱ་སྟེ། 
སྨོན་ལམ་འདི་དག་སྙིང་རྗེས་སེམས་ཅན་ལ་དམིགས་ནས་འཕྲལ་ཕུགས་ཀྱི་
ཕན་བདེ་མཐའ་དག་འགྲུབ་པའི་སྨོན་ལམ་ཁོ་ན་ཡིན་པའི་ཕྱིར་རོ། །གཞན་ཡང་
སེམས་ཅན་ཐམས་ཅད་བྱང་ཆུབ་ཏུ་སེམས་བསྐྱེད་ཅིང་གོམས་པས་དད་པ་ལ་སོགས་
པ་དྲི་མ་མེད་པའི་དབང་སྟེ་ཟག་པ་མེད་པའི་དབང་པོ་ཡོངས་སུ་རྫོགས་པ་ཐོབ་པ་
དང༌། 
དེའི་དབང་གིས་ངན་སོང་སོགས་མི་ཁོམ་པའི་གནས་བརྒྱད་པོ་ཀུན་རྒྱུ་དང་
བཅས་པ་ལས་འདས་ཤིང་ཐར་བ་དང༌། སངས་རྒྱས་རྣམས་དང་དེ་དག་གི་ཉན་ཐོས་
ཟག་པ་ཟད་པ་རྣམས་ཀྱི་སྤྱོད་པ་ཉོན་མོངས་པ་ལ་སོགས་པའི་གཞན་དབང་དུ་མ་
གྱུར་པ་དེ་བཞིན་དུ། ཉོན་མོངས་པ་སོགས་ཀྱི་གཞན་དབང་དུ་མ་སོང་བར་ཕྱིན་དྲུག་
གི་སྤྱོད་པ་སོགས་སྤྱོད་པ་ཀུན་ལ་རང་དབང་དུ་ཡོད་ཅིང་རྣམ་པར་དག་པར་འགྱུར་
བ་དང་། ཆོས་བྱེད་པའི་མཐུན་རྐྱེན་ལོག་འཚོ་སྤངས་པའི་རང་བཞིན་གྱི་འཚོ་བ་
བཟང་པོ་འབད་རྩོལ་མེད་པའི་རྙེད་པ་དང་ལྡན་པར་ཤོག་ཅིག 
ལུས་ཅན་འབྱོར་རྒུད་
དང་ལྡན་པ་དག་ནི་ཐམས་ཅད་ཀྱང་འབད་རྩོལ་མེད་པར་ལག་ནི་དབུལ་བ་སེལ་བའི་
རིན་པོ་ཆེ་ཉིད་དང་ལྡན་པར་འགྱུར་ཞིང་། དེ་ལས་འདོད་དགུའི་ཡོ་བྱད་ཐམས་ཅད་
མཐའ་ཡས་པ་འབྱུང་བ་དེ་འཁོར་བ་ཇི་སྲིད་བར་དུ་མི་ཟད་པར་རང་གིས་སྤྱོད་ཅིང་
རྒྱལ་བ་སྲས་དང་བཅས་པ་མཆོད་པར་ཤོག་ཅིག 
རྟེན་དམན་པ་བུད་མེད་ཐམས་ཅད་
དུས་སོ་སོ་སྐྱེ་བོའི་གནས་སྐབས་ཀུན་ཏུ་མཐུ་དང་སྟོབས་དང་ཤེས་རབ་ལ་སོགས་པ་
ཕུན་སུམ་ཚོགས་པའི་སྐྱེས་པ་མཆོག་ཉིད་ཀྱི་ལུས་རྟེན་དུ་འགྱུར་བར་ཤོག་ཅིག ལུས་
ཅན་ཐམས་ཅད་བདག་མེད་པར་རྟོགས་པའི་ལྷག་པའི་ཤེས་རབ་ཀྱི་བསླབ་པའི་རིག་
པ་དང་། ལྷག་པ་ཏིང་ངེ་འཛིན་དང་ཚུལ་ཁྲིམས་ཀྱི་བསླབ་པའི་རྐང་པ་དང་ལྡན་པ་
ཉིད་དུ་གྱུར་ནས་མྱུར་དུ་ཐར་བ་ཐོབ་པར་ཤོག་ཅིག །
ལུས་ཅན་ཐམས་ཅད་གཞན་གྱིས་ཡིད་དུ་མི་འོང་བས་བརྙས་པ་ལ་སོགས་པའི་སྡུག་
- 364

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བསྔལ་མེད་པའི་རྒྱུ་འཛམ་བུ་ཆུ་གསེར་ལྟ་བུ་བལྟ་ན་སྡུག་པའི་ཁ་དོག་བཟང་པོ་དང་
དབྱིབས་ལེགས་པའི་གཟུགས་བཟང་པོ་དང་བཀྲག་དང་བྱིན་ཆེ་བའི་
ལྡན་པ་དང༌། 
གཟི་བརྗིད་ཆེ་བ་དང་མིག་གིས་བལྟ་ན་སྙིང་དུ་སྡུག་ཅིང་ཀུན་གྱི་ཡིད་དུ་འོང་བ་དང་
ཁམས་མི་སྙོམ་པའི་ནད་མེད་པ་དང་། སྲེད་མེད་བུས་སྟོབས་སམ་ཐ་མལ་པའི་
སྟོབས་ཤུགས་ཆེན་པོ་དང་ཚེ་རིང་པོ་སོགས་མདོར་ན་མཐོ་རིས་ཀྱི་ཡོན་ཏན་བདུན་
ལུས་ཅན་ཐམས་ཅད་འཁོར་བ་དང་ངན་སོང་གི་སྡུག་བསྔལ་
དང་ལྡན་པར་ཤོག་ཅིག 
ཞི་བའི་ཐབས་སྡིག་པ་སྤོང་བ་སོགས་བླང་དོར་ལ་མཁས་པའི་ཤེས་རབ་དང་ལྡན་པར་
གྱུར་ཏེ། འབྲས་བུ་ངན་སོང་གསུམ་སོགས་ཀྱི་སྡུག་བསྔལ་ཀུན་ལས་བདེ་བླག་ཏུ་
ཐར་བ་དང་རྒྱུའི་སྐྱབས་འགྲོ་དང་འབྲས་བུའི་སྐྱབས་འགྲོ་བྱེད་པའི་ཕྱིར་དཀོན་་་་་་
མཆོག་གསུམ་ལ་རྟག་ཏུ་སེམས་གཞོལ་བ་སྟེ་མི་བརྗེད་པ་དང༌། དེ་རྣམས་ཀྱི་མཐུ་
ལས་མཐར་སངས་རྒྱས་ཀྱི་ཆོས་ཀྱི་ནོར་སྟོབས་བཅུ་སོགས་ཆེན་པོ་རྣམས་དང་ལྡན་
རང་དང་འདྲ་བར་སེམས་ཅན་ཐམས་ཅད་ལ་དམིགས་ནས་བདེ་བར་
པར་ཤོག་ཅིག 
འཕྲད་འདོད་ཀྱི་ཡིད་འོང་གི་བྱམས་པ་དང་སྡུག་བསྔལ་རྒྱུར་བཅས་བྲལ་འདོད་ཀྱི་
སྙིང་རྗེ་དང་། བདེ་བ་ཡོད་པ་ལ་རྐྱེན་མེད་ཅིང་མི་འབྲལ་བར་འདོད་པའི་དགའ་ཞིང་
ཆགས་སྡང་གིས་སེམས་ཅན་ལ་ཉེ་རིང་རིས་སུ་མི་གཅོད་པའི་ཉོན་
མགུ་བ་དང་། 
མོངས་མེད་པའི་བཏང་སྙོམས་ལ་སེམས་གནས་པར་གྱུར་ཅིག་ཅེས་སྨོན་པ་དང་
རྫོགས་བྱང་གི་རྒྱུ་བྱང་སེམས་ལམ་གྱི་སྤྱོད་པ་སྦྱིན་པ་དང་ཚུལ་ཁྲིམས་དང་བཟོད་པ་
དང་བརྩོན་འགྲུས་དང་བསམ་གཏན་དང་ཤེས་རབ་རྣམས་རིན་པོ་ཆེའི་རྒྱན་དང་འདྲ་
བ་ཉིད་ཀྱིས་བརྒྱན་ཅིང་། དེ་ལས་བསོད་ནམས་དང་ཡེ་ཤེས་ཀྱི་ཚོགས་རྣམས་་་་་
ཐམས་ཅད་མྱུར་དུ་ཡོངས་སུ་རྫོགས་ཏེ། ལམ་གྱི་གནས་སྐབས་སུ་ཡང་བསོད་ནམས་
ཀྱི་རྣམ་པར་སྨིན་པའི་མཚན་དང་དཔེ་བྱད་ཀྱིས་སྤྱད་ཅིང་གསལ་བ་རྗེ་བཙུན་འཇམ་
ཉན་ཐོས་ལ་སོགས་པའི་བསམ་གྱིས་མི་ཁྱབ་པའི་བྱང་ཆུབ་
དཔལ་ལྟ་བུ་ཐོབ་པ་དང་། 
སེམས་དཔའི་ས་བཅུ་པོ་དག་མི་མཐུན་པའི་ཕྱོགས་མཐའ་དག་དང་བྲལ་ཏེ་རྒྱུན་མི་
- 365 -

| ༼ དབུ་མ་རིན་ཆེན་ཕྲེང་བ་རྩ་འགྲེལ། ལོ་
འཆད་པར་མྱུར་དུ་བསྒྲོད་པར་ཤོག་ཅིག ད་དབར 1 :|: age
དེ་ལྟར་རང་གིས་བྱས་པའི་དགེ་བ་གཞན་དོན་དུ་བསྔོས་ནས། བདག་རང་ཉིད་ཀྱང་
ཡོན་ཏན་ཀུན་གྱིས་བརྒྱན་པ་དང་སེམས་ཅན་གྱི་དོན་དུ་འགྱུར་བར་སྨོན་པ་ནི། ཡི།
བདག་ཀྱང་སྔར་བཤད་པའི་ཡོན་ཏན་དེ་དག་དང་འདིར་མ་བཤད་པ་མདོ་ལས་བཤད་
པའི་སྟོབས་སོགས་ཡོན་ཏན་རྒྱ་མཚོ་ལྟ་བུ་གཞན་ཀུན་གྱིས་ཀྱང་རྣམ་པར་བརྒྱན་པ་
དང་ལྡན་ཏེ། འཁོར་བའི་ཉེས་པ་རྒྱུ་འབྲས་དང་བཅས་པ་ཀུན་ལས་རྣམ་པར་གྲོལ་
བ་དང་སྙིང་རྗེ་དང་ཐབས་ལ་མཁས་པས་སེམས་ཅན་ཀུན་ལ་གཙོ་བོ་མཆོག་ཏུ་བྱམས་
པའི་མཚན་ཉིད་ཅན་དུ་འགྱུར་བ་ནི། རྒྱན་ལས། ཇི་ལྟར་ཕུག་རོན་རང་གི་བུ་མཆོག་
བྱམས། ། རང་གི་བུ་ལ་ཉེ་བར་འཁྱུད་ནས་འདུག །དེ་འདྲ་བ་ལ་ཁོང་ཁྲོ་འགལ་བ་
ལྟར། །བརྩེ་བཅས་ལུས་ཅན་བུ་ལའང་དེ་དང་འདྲ། །ཞེས་པ་ལྟར་དང་། སེམས་
ཅན་ཀུན་གྱི་ཡིད་ལ་རེ་བ་ཡི་དངོས་པོ་མཆོག་ཚོགས་གཉིས་ཀྱི་དགེ་བ་ཐམས་ཅད་
ཡོངས་སུ་རྫོགས་པར་བགྱིད་ཅིང་རྫོགས་པར་ཤོག་ཅིག སྐད་ཅིག་ཀྱང་མི་གཡེལ་
བར་དུས་རྟག་ཏུ་ལུས་ཅན་ཐམས་ཅད་ཀྱི་འཁོར་བ་དང་ངན་སོང་གི་སྡུག་བསྔལ་་་་
ཐམས་ཅད་སེལ་བར་བྱེད་པ་ལ་འབད་རྩོལ་བགྱིད་པར་ཤོག་ཅིག སྡུད་པ་ལས།
བདག་གི་བདེ་བ་བཏང་ནས་རེ་བ་མེད་སེམས་ཀྱིས། །སེམས་ཅན་གཞན་གྱི་དགོས་
ལ་ཉིན་མཚན་མེད་པར་བརྩོན། །བུ་གཅིག་པ་ལ་མ་ནི་རིམ་གྲོ་བྱེད་པ་ལྟར། ། བསམ་
པ་ཐག་པས་རྣམ་པར་སྐྱོ་མེད་གནས་པར་བྱ། །ཞེས་པ་ལྟར་སྨོན་པའོ། །ཕྱོགས་བཅུའི་
འཇིག་རྟེན་གྱི་ཁམས་ཀུན་ན་གནས་པའི་སྐྱེ་བོ་གང་སུ་དག་དགྲ་དང་ས་གཡོ་བ་ནད་
གདོན་ངན་འགྲོ་སོགས་འཇིགས་པ་གང་གིས་སྐྲག་པས་ཡིད་སྐྱོ་ཞིང་མྱ་ངན་དང་ལྡན་
པ་དེ་དག ནམ་ཞིག་ན་འཕགས་པ་སྤྱན་རས་གཟིགས་ཀྱིས་སྨོན་ལམ་བཏབ་པ་
བཞིན་དུ། བདག་གི་མིང་ཙམ་ཐོས་པས་ཀྱང་འཇིགས་སྐྲག་གིས་གདུང་བ་དེ་དག་
ཤིན་ཏུ་འཇིགས་པ་མེད་པ་བདེ་བས་དབུགས་དབྱུང་བར་ཤོག་ཅིག སྤྱན་རས་
གཟིགས་ཀྱི་སྨོན་ལམ་ནི་སྡོང་བཀོད་དུ། བདག་གི་མིང་ལན་གསུམ་དྲན་པས་འཁོར་
-366 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གྱི་ནང་དུ་བག་ཚ་བའི་འཇིགས་པ་མེད་པར་གྱུར་ཅིག སེམས་ཅན་འགའ་ཞིག་སེམས་
འཕྱོས་པས་ཀྱང་བདག་གི་མིང་འཛིན་པར་བྱེད་ན། དེ་ལ་སྡུག་བསྔལ་རྣམ་པ་ཐམས་
ཅད་དུ་མི་འབྱུང་ངོ༌། །ཞེས་སོགས་དང་། གང་གིས་རྒུད་ཚེ་བདག་དྲན་ན། །དེ་ཡི་
རྒུད་པ་བདག་གིས་བཟློག །རང་གི་ཐོག་མའི་སྨོན་ལམ་འདི། །བདག་ལ་འབྲས་བུ་
ལྡན་པར་མཛོད། །ཅེས་དེ་ལྟ་བུའི་དོན་དུ་དགེ་བ་བསྔོས་ཤིང་སྨོན་ལམ་བཏབ་པས་
། །བྱང་
མཚན་བྱིན་གྱིས་བརླབས་པ་བཞིན་འདིར་ཡང་དེ་ལྟ་བུར་མཛད་པ་ཡིན་ནོ
ཆུབ་སེམས་དཔའ་མཐོང་དགས་བཅོམ་ལྡན་འདས་ལ་ཞུས་པ་ལྟར། ནམ་ཞིག་བདག་
ནི་སེམས་ཅན་རྣམས་ཀྱི་མིག་གིས་མཐོང་བ་དང་མཚན་ཡིད་ལ་དྲན་པ་དང་ཐ་ན་ཆེ་
གེ་མོ་ཞེས་པའི་མིང་ཙམ་ཐོས་པས་ཀྱང་སྐྱེ་བོ་སེམས་ཅན་རྣམས་སེམས་ཀྱི་རྙོག་པ་
དྭངས་ནས། རབ་ཏུ་དགའ་ཞིང་ཉོན་མོངས་མེད་པས་འཁྲུག་པའམ་འཁྲུལ་བ་མེད་
པར་སེམས་རང་བཞིན་དུ་རྣལ་མར་གནས་པ་ཐོབ་པ་དང་། འགལ་རྐྱེན་མེད་ཅིང་
མཐུན་རྐྱེན་ཚང་བའི་ལམ་ཐེག་པ་ཆེན་པོ་ལ་ཞུགས་པས་མྱུར་དུ་རྫོགས་པའི་བྱང་ཆུབ་
ལས་ཕྱིར་མི་ལྡོག་པར་ངེས་པ་ལ་གནས་པ་ཐོབ་པར་གྱུར་ཅིག་པ་དང་། འདི་ནི་རྒྱལ་
བ་འོད་དཔག་མེད་ཉིད་སྔོན་དགེ་སློང་ཆོས་ཀྱི་འབྱུང་གནས་སུ་གྱུར་ཚེ་སངས་རྒྱས་
། །ད་ལྟར་
འཇིག་རྟེན་དབང་ཕྱུག་རྒྱལ་པོའི་དྲུང་དུ་སྨོན་ལམ་བཏབ་པ་བཞིན་ནོ
སེམས་ཅན་ལ་དགའ་ཞིང་གནོད་པ་སྤོང་བ་དང་ཕན་བསྒྲུབ་པ་ཁོ་ན་གཙོ་བོར་བྱས་
ནས་སྨོན་ལམ་བཏབ་པའི་ཕྱིས་སུ་རང་ཉིད་གཞན་གྱིས་མཐོང་མ་ཐག་དགའ་ཞིང་
མགུ་བས་དོན་ཆེན་པོར་འགྱུར་བ་དང་། རང་ལ་ཕན་པ་འབའ་ཞིག་ལྷུར་བླངས་ནས་
གཞན་ལ་གནོད་པ་བྱས་པའི་ཕྱིས་སུ་རང་ལ་སུ་ཡང་མི་དགའ་ཞིང་རང་གཞན་ལ་
གནོད་པ་ཆེན་པོར་འགྱུར་བ་ཆོས་ཉིད་ཡིན་ནོ། །སྨོན་ལམ་རྣམ་པར་དག་པའི་མདོ་
ལས། ངས་སྔོན་སེམས་ཅན་ཞིང་དང་ནི། །ཐུབ་པའི་ཞིང་ལ་བརྟེན་ནས་ནི། །སངས་
རྒྱས་ཆོས་རྣམས་མཐའ་ཡས་པའི། ། ལོ་ཏོག་ཕུན་སུམ་ཚོགས་པ་ཐོབ། །ཅེས་དང་།
སེམས་འགྲེལ་ལས། སངས་རྒྱས་བྱང་ཆུབ་སེམས་ཉིད་དང་། །བཟང་འགྲོ་ངན་འགྲོ་
- 367 -

| ཀྱི་དབུ་མ་རིན་ཆེན་ཕྲེང་བ་རྩ་འགྲེལ།
གང་ཡིན་པའི། །རྣམ་པར་སྨིན་པ་གཉིས་ཀྱི་ཚུལ། །སེམས་ཅན་ཉིད་ལས་ཤེས་པར་
བྱ། ། ཞེས་གསུངས་པ་ལྟར། དད་པའི་ཡུལ་དཀོན་མཆོག་གསུམ་དང་སྙིང་རྗེའི་ཡུལ་
སེམས་ཅན་རྣམས་ལ་བརྟེན་ནས་ཚོགས་བསགས་པའི་རྗེས་སུ་བསྔོ་སྨོན་རྣམ་པར་
དག་པ་དང་འབྲེལ་བ་ནི་ཐེག་པ་ཆེན་པོའི་ལམ་གྱི་གཞུང་ཤིང་ངོ༌། །གནས་སྐབས་
སུ་རང་གཞན་གྱི་དོན་སྒྲུབ་པ་ལ་མེད་དུ་མི་རུང་བའི་མངོན་ཤེས་དང་རྫུ་འཕྲུལ་གྱི་
སྤྱོད་པ་དག ཚེ་རབས་ཀུན་ཏུ་མི་ཉམས་པར་ལྷན་ཅིག་རྗེས་སུ་འབྲང་བའི་མངོན་
ཤེས་དང་པོ་ལྔ་པོ་འབད་པ་མེད་པ་ཐོབ་པར་ཤོག་ཅིག སེམས་ཅན་ཀུན་ལ་རྣམ་པ་
ཀུན་ཏུ་ཕན་པ་ནི་བདེ་བ་ཁོ་ན་ཡིན་པས་སྒོ་གསུམ་གྱི་རྣམ་པ་ཐམས་ཅད་ཀྱིས་འབད་
པས་དུས་རྟག་ཏུ་ཕན་པ་དང་བདེ་བ་བགྱིད་པའི་ཐབས་ལ་བརྩོན་པར་ཤོག་ཅིག དེ་
བཞིན་དུ་གནོད་པ་སྡུག་བསྔལ་རྒྱུ་དང་བཅས་པ་ལས་བཟློག་པར་སྨོན་པ་ནི། འཇིག་
རྟེན་ཀུན་ན་སྐྱེ་བོ་རྨོངས་པ་གང་དག་རྟག་ཏུ་སྡིག་པ་མི་དགེ་བ་འབའ་ཞིག་བྱེད་པར་
འདོད་པར་འགྱུར་བས་སྡིག་པ་ཆེན་པོ་མང་དུ་བྱེད་པ་དེ་དག་ཐམས་ཅད་ཀྱི་ལུས་་་
དང་ལོངས་སྤྱོད་ལ་གནོད་པ་མེད་པའི་སྒོ་ནས། རྟག་ཏུ་སྤྲུལ་པ་ལ་སོགས་པ་ཐབས་
སྣ་ཚོགས་ལ་འབད་པས་ཉེས་པ་ཐམས་ཅད་ཅིག་ཅར་དུ་བཟློག་སྟེ་དགེ་བ་ལ་འགོད་
པར་གྱུར་ཅིག ཐེག་ཆེན་སོ་ཐར་ལས། བྱང་ཆེན་གྱིས་སེམས་ཅན་ཐམས་ཅད་ལ་ཕ་
དང་མའི་འདུ་ཤེས་ནས་བདག་ཉིད་ཀྱི་བར་དུ་འདུ་ཤེས་བསྐྱེད་ནས་བདག་གིས་་་་
སེམས་ཅན་འདི་དག་ཐམས་ཅད་ཡོངས་སུ་མི་གཏོང་ངོ་། ། བདག་གིས་སེམས་ཅན་
འདི་དག་ཐམས་ཅད་སྡུག་བསྔལ་གྱི་ཕུང་པོ་དཔག་ཏུ་མེད་པ་ལས་ཐར་བར་བྱའོ། །
ཞེས་དང་། སེམས་འགྲེལ་ལས། ཕན་གནོད་འབྲས་བུ་འབྱུང་བ་ལ། །དེ་ལྟར་རྣམ་
པར་དཔྱད་ནས་ནི། །དེ་དག་སྐད་ཅིག་གཅིག་ཀྱང་ནི། །རང་དོན་ཆགས་ཤིངས་ཇི་
ལྟར་གནས། །ཞེས་སོ། །
ལུང་འདི་སྔར་ཡང་དྲངས་སོ། །སྡིག་པ་ལས་བཟློག་ཚེ་དེའི་ལུས་ལ་མི་གནོད་པར་
མི་འགྱུར་ཏེ་སྙིང་རྗེ་ཆེན་པོས་མདུང་ཐུང་ཅན་བསད་དོ་སྙམ་ན་ཡིན་མོད་ཀྱི། དེ་ངན་
- 368 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
སོང་ལས་ཐར་ནས་ལྷའི་ལུས་རྟེན་གྲུབ་པར་བྱས་པས་འགལ་བ་མེད་དོ། །བྱང་
སེམས་ཀྱི་སྨོན་ལམ་དང་ཐབས་ལ་མཁས་པའི་སྟོབས་ཀྱིས་རང་ལ་ཆགས་སྡང་གིས་
དམིགས་ནས་གནོད་པ་བྱེད་པ་ཡང་དངོས་དང་བརྒྱུད་ནས་བཟློག་ཅིང་དོན་དུ་མི་
འགྱུར་བ་མེད་པར་བྱེད་དེ། བྱང་སེམས་དགའ་བྱེད་ལ་རྒྱལ་པོའི་ཁབ་ཀྱི་ཁྱིམ་བདག་
གི་བུ་མོ་ཡོན་མོ་ཆགས་བཞིན་ཤི་ནས་དགའ་ལྡན་དུ་སྐྱེས་ཏེ་སླར་བཅོམ་ལྡན་འདས་
དང་དགའ་བྱེད་མཇལ་ནས་ཆོས་ཐོས་པས་བཟོད་པ་ཐོབ་པ་དང༌། བྱང་སེམས་ཞིག་
ལ་དྲང་སྲོང་མང་པོས་སྐུར་བ་བཏབ་པ་མཁྱེན་ནས་དེ་དག་བསྲུང་ཕྱིར་རྫུ་འཕྲུལ་བསྟན་
ནས་ཆོས་ལ་བཙུད་པ་སོགས་མང་དུ་ཡོད་ལ། ཉན་ཐོས་ལ་ཐབས་ལ་མཁས་པ་དེ་
འདྲ་མེད་པར་བཤད་དེ། མཆོག་ཟུང་གཉིས་ལ་དགེ་སློང་ཀོ་ཀ་ལི་ཀ་གཉིས་ཀས་
སྐུར་བ་བཏབ་པ་མཁྱེན་ཡང་མ་བསྲུང་བར་བཏང་སྙོམས་དུ་ལུས་པས་དེ་གཉིས་པདྨ་
ལྟར་ཆེར་གས་པའི་གྲང་དམྱལ་དུ་སྐྱེས་པ་ལྟ་བུའོ། །འགྲོ་བའི་ཉེར་འཚོ་སྣ་ཚོགས་
ཀྱི་རྒྱུ་བྱེད་པར་སྨོན་པ་ནི། འཇིག་རྟེན་ན་ས་དང་ཆུ་དང་མེ་དང་རླུང་རྣམས་ནི་སེམས་
ཅན་གྱི་རྟེན་དང་ལོངས་སྤྱོད་དང་ལོངས་སྤྱོད་ཀྱི་གནས་དང་རྐྱེན་ལ་སོགས་པར་གྱུར་
པ་དང་། འཇིག་རྟེན་ན་རང་བཞིན་དུ་གནས་པའི་སྨན་སྣ་ཚོགས་པ་དང་འབྲོག་དགོན་
པའི་འབྲས་བུ་ཅན་གྱི་ལྗོན་ཤིང་སྣ་ཚོགས་པ་ལ་སྤྱོད་པ་སུས་ཀྱང་དགག་པ་མེད་པ་
བཞིན་དུ། རྟག་ཏུ་འཚོ་བར་འདོད་པའི་སེམས་ཅན་ཐམས་ཅད་ཀྱིས་རང་རང་ཅི་
དགའ་བར་དོན་དུ་གཉེར་བ་ལ་གཞན་གྱིས་དགག་པ་མེད་པར་ལོངས་སྤྱད་བྱ་སྣ་
ཚོགས་པར་འགྱུར་བར་ཤོག་ཅིག མདོ་ལས་ཉན་ཐོས་ཀྱི་འབྲས་བུ་ནི་སུས་ཀྱང་
ལོངས་སྤྱོད་དུ་མེད་པ་གཡང་སའི་འབྲས་བུ་ཅན་གྱི་ཤིང་དང་བྱང་ཆུབ་སེམས་དཔའ་
ནི་ལམ་པོ་ཆེའི་བཞི་མདོར་འབྲས་བུ་ཅན་གྱི་ལྗོན་ཤིང་གི་དཔེས་གསུངས་སོ། །ཕལ་
པོ་ཆེར་རྡོ་རྗེ་རྒྱལ་མཚན་གྱི་མདོ་ལས། དགེ་བའི་རྩ་བ་འདིས་བདག་སྡུག་བསྔལ་
གྱི་ཕུང་པོ་ཐམས་ཅད་བཟློག་པའི་ཕྱིར་སེམས་ཅན་གྱི་གནས་སུ་གྱུར་ཅིག ཉོན་
མོངས་པ་ཐམས་ཅད་ལས་གྲོལ་བའི་ཕྱིར་སེམས་ཅན་ཐམས་ཅད་སྐྱོབ་པར་གྱུར་ཅིག
- 369 -

སྟེ། དབུ་མ་རིན་ཆེན་ཕྲེང་བ་རྩ་འགྲེལ།
འཇིགས་པ་ལས་བསྲུང་པའི་ཕྱིར་སེམས་ཅན་ཐམས་ཅད་ཀྱི་སྐུ
ཐམས་ཅད་ཀྱི་རྗེས་སུ་འགྲོ་བའི་ཕྱིར་སེམས་ཅན་ཐམས་ཅད་ཀྱི་རྟེན་དུ་གྱུར་ཅིག །
ཤིན་ཏུ་གྲུབ་པ་དང་བདེ་བ་ཐོབ་པར་བྱ་བའི་ཕྱིར་སེམས་ཅན་ཐམས་ཅད་ཀྱི་དཔུང་
གཉེན་དུ་གྱུར་ཅིག རབ་རིབ་མེད་པའི་ཡེ་ཤེས་ཀུན་ཏུ་བསྟན་པའི་ཕྱིར་སེམས་ཅན་
ཐམས་ཅད་ཀྱི་སྣང་བར་གྱུར་ཅིག མ་རིག་པའི་མུན་པ་བཟློག་པའི་ཕྱིར་སེམས་ཅན་
ཐམས་ཅད་ཀྱི་སྒྲོན་མེར་གྱུར་ཅིག ཅེས་སོགས་མང་དུ་གསུངས་པ་བཞིན་ནོ། །གཞན་
དོན་འགྲུབ་པའི་ཐབས་ཁྱད་པར་ཅན་བདག་གཞན་མཉམ་པར་སྨོན་པ་ནི། སེམས་
ཅན་རྣམས་ལ་བདག་གི་དགེ་བའི་བཤེས་གཉེན་བྱས་ནས་བདག་ལ་རང་གི་ལུས་
སྲོག་བཞིན་དུ་གཅེས་ཤིང་ཕངས་ནས་སྐྱོབ་པར་ཤོག་ཅིག བདག་ལ་ཡང་སེམས་
ཅན་དེ་དག་བྱས་པ་གཟོ་བའི་ཕྱིར་རང་གི་སྲོག་ལྟར་དུ་ཆེས་ཕངས་པར་གྱུར་ནས་ཅི་
སྨྲས་དང་དུ་ལེན་པར་ཤོག་ཅིག སེམས་འགྲེལ་ལས། དངོས་པོ་ཀུན་གྱིས་མགུ་བྱ་
ཞིང་། །རང་ལུས་བཞིན་དུ་བསྲུང་བར་བྱ། །འབད་པས་སེམས་ཅན་མི་དགའ་བ། །
དུག་དང་འདྲ་བ་སྤང་བར་བྱ། །ཞེས་སོ། །
ད་ནི་བདག་གཞན་བརྗེ་བར་སྨོན་པ། བདག་ལ་སེམས་ཅན་དེ་དག་གི་རྒྱུད་ཀྱི་སྡིག་
པ་ཐམས་ཅད་ཅིག་ཆར་དུ་སྨིན་པར་གྱུར་ཅིང་། བདག་གི་རྒྱུད་ཀྱི་དགེ་བའི་རྩ་བ་མ་
ལུས་པ་ཐམས་ཅད་སེམས་ཅན་དེ་དག་ལ་ཅིག་ཅར་དུ་སྨིན་པར་ཤོག་ཅིག ཅེས་
དམིགས་པའི་ཁྱད་པར་དང་བཅས་དབུགས་འགྲོ་འོང་དང་བསྟུན་ནས་བརྗོད་པར་
ཡང་བཤད་དོ། །རྗེ་བཙུན་འཇམ་དཔལ་དབྱངས་ཀྱི་རྣམ་ཐར་ལྟར་སྲིད་མཐའི་བར་
དུ་གཞན་དོན་བསྒྲུབ་པ་ལ་སྨོན་པ་ནི། ཇི་སྲིད་དུ་སེམས་ཅན་ཐམས་ཅད་ལས་སེམས་
ཅན་འགའ་ཞིག་ཀྱང་སྟེ་གཅིག་ཙམ་ཡུལ་གང་དུ་མ་གྲོལ་བར་འཁོར་བ་ན་ལུས་ཡོད་
ནའང་དུས་དེ་སྲིད་དུ། སེམས་ཅན་གཅིག་པོ་དེ་གྲོལ་བའི་ཕྱིར་དུ་ཡང་རང་ཉིད་སྤངས་
རྟོགས་མཐར་ཕྱིན་པའི་བླ་ན་མེད་པ་ཡི་བྱང་ཆུབ་ཐོབ་ཀྱང་ད་དུང་སྲིད་པ་མི་འདོར་
བར་གནས་པར་གྱུར་ཅིག་ཅེས་སོ། །འདི་ནི་སྙིང་རྗེ་ཆེན་པོ་དང་ལྡན་པའི་འཕགས་
- 370 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཆེན་རྣམས་ཀྱི་སྨོན་ལམ་རླབས་པོ་ཆེའོ། །ཆོས་ཡང་དག་པ་སྡུད་པར། བྱང་ཆུབ་
སེམས་དཔའི་སྙིང་རྗེ་ཆེན་པོ་གང༌། སྨྲས་པ་གང་ཐོག་མ་ཁོ་ནར་སེམས་ཅན་ཐམས་
ཅད་བྱང་ཆུབ་པར་འདོད་ཀྱི་བདག་ནི་མ་ཡིན་པའོ། །ཞེས་པ་ལྟར་རོ། །འཕགས་པ་
འཇམ་དཔལ་གྱིས་སྔོན་ཐུགས་བསྐྱེད་པ་ཡང་འདི་ལྟར་ཏེ། འཇམ་དཔལ་ཞིང་བཀོད་
ལས་འཇམ་དཔལ་གྱི་རྟོགས་བརྗོད་དུ། འཁོར་བ་ཐ་མ་མེད་པ་ཡི། །སྔོན་གྱི་ཐ་མ་
ཇི་སྲིད་པར། །དེ་སྲིད་སེམས་ཅན་ཕན་དོན་དུ། ། སྤྱོད་པ་དཔག་ཡས་སྤྱད་པར་བགྱི། །
ཞེས་སོགས་གསུངས་སོ། །འཁོར་བའི་མཐར་ཐུག་པ་མེད་པར་བཞུགས་པའི་དམ་
འཆའ་བའི་ཁུངས་ནི་ཐེག་ཆེན་གྱི་མདོ་ཐམས་ཅད་དང་། ཡེ་ཤེས་དམ་པས་ཞུས་པ་
རྒྱུ་ཆུང་ངུའི་འབྲས་བུའི་ཚོགས་རྒྱ་ཆེན་པོ་འགྲུབ་པའི་བྱང་སེམས་ཀྱི་ཐབས་
ལས། 
ལ་མཁས་པ་རྣམས་གསུངས་པའི་སྐབས་སུ་འབྱུང་སྟེ། རིགས་ཀྱི་བུ་གཞན་ཡང་
བྱང་ཆེན་ཐབས་ལ་མཁས་པ་ནི་ཕྱོགས་བཅུའི་འཇིག་རྟེན་གྱི་ཁམས་དག་ན། སེམས་
ཅན་སྡུག་བསྔལ་གྱི་ཚོར་བ་མྱོང་བར་གྱུར་པ་གང་ཇི་སྙེད་པ་དེ་དག་ལ་བྱང་ཆུབ་སེམས་
དཔའ་ཐབས་ལ་མཁས་པས་སེམས་ཅན་དེའི་སྡུག་བསྔལ་གྱི་ཚོར་བ་དེ་འཆགས་
པར་བྱེད་ཅིང་། འདི་ལྟར་སེམས་ཅན་དེ་དག་གི་སྡུག་བསྔལ་གྱི་ཚོར་བ་གང་ཡིན་པ་
དེ་དག་ཐམས་ཅད་བདག་གི་ལུས་ལ་འབབ་པར་འགྱུར་ཞིང་། སེམས་ཅན་དེ་དག་
བདེ་བར་གྱུར་ཅིག་ཅེས་གོ་ཆ་གྱོན་པར་བྱེད་དོ་ཞེས་ཐབས་ལ་མཁས་པ་དང་། ཉེས་
པ་གང་བྱུང་ཡང་བདག་ཚེ་འདི་ཉིད་དུ་དམན་པའི་མྱང་འདས་མངོན་སུམ་བྱས་ན་མི་
རིགས་པས། ངས་སེམས་ཅན་སྨིན་པར་བྱ་བའི་ཕྱིར་ཕྱི་མའི་བར་དུ་འཁོར་བར་
འཁོར་བར་བྱ་ཞིང་ཞུམ་པར་མི་བྱ། ཇི་སྲིད་འཁོར་བ་བཞིན་སེམས་ཅན་སྨིན་པར་
བྱ་ཉེས་པ་འདིའི་ཡང་བཤགས་བསྡམ་བྱ། སེམས་ཅན་ཐམས་ཅད་ཀྱང་ཉེས་པ་
ལས་དབྱུང་བའི་ཕྱིར་ཆོས་སྟོན་ཏོ་སྙམ་པའི་གོ་ཆ་གྱོན་ན། བྱང་སེམས་རབ་བྱུང་ལ་
ཕམ་པ་བཞི་ཀ་བྱུང་ཡང་ཐབས་ལ་མཁས་པ་དེས་སེལ་ནས་ཉེས་པ་མེད་ཅེས་ང་སྨྲའོ། །
ཞེས་གསུངས་སོ། །དེ་ལ་གལ་ཏེ་སློབ་དཔོན་འདི་བཅོམ་ལྡན་འདས་ཀྱི་དུས་སུ་ལི་
- 371

དབུ་མ་རིན་ཆེན་ཕྲེང་བ་རྩ་འགྲེལ། ཆོས་
ཙཱ་བ་གཞོན་ནུ་འཇིག་རྟེན་ཐམས་ཅད་ཀྱིས་མཐོང་ན་དགའ་བ་ཞེས་བྱ་བ་དེ་ཉིད་ཡིན་
ལ། སྟོན་པ་འདས་ནས་ལོ་བཞི་བརྒྱ་ན་རྒྱ་གར་ལྷོ་ཕྱོགས་སུ་འཁྲུངས་ཏེ་ཀླུ་ཞེས་བྱ་
བའི་དགེ་སློང་དུ་གྱུར་ནས། ཐེག་ཆེན་མདོ་སྔགས་ཀྱི་བསྟན་པ་ལ་བྱ་བ་རྒྱ་ཆེར་བྱས་
ཚེ་ལ་དབང་ཐོབ་པས་མི་ཡུལ་དུ་ལོ་དྲུག་བརྒྱར་བཞུགས་ཤིང་ས་རབ་ཏུ་དགའ་བ་
བསྒྲུབས་ནས་བདེ་བ་ཅན་དུ་གཤེགས་ཏེ། མཐར་གྱིས་རབ་ཏུ་དྭངས་བའི་འོད་ཅེས་
བྱ་བའི་འཇིག་རྟེན་གྱི་ཁམས་སུ་སངས་རྒྱས་ཡེ་ཤེས་འབྱུང་གནས་འོད་ཅེས་བྱ་བར་
འགྱུར་རོ་ཞེས་ལུང་བསྟན་ན། སེམས་ཅན་ཟད་པའི་དུས་མེད་པས་ཀླུ་སྒྲུབ་སངས་
རྒྱས་ནས་ཞིང་ཁམས་འཛིན་པའི་དུས་མི་འོང་སྙམ་ན། འཕགས་པ་འཇམ་དཔལ་གྱི་
རྣམ་ཐར་བཞིན་ཀླུ་སྒྲུབ་སངས་རྒྱས་ནས་ཞིང་ཁམས་བཟུང་བ་དང་འཁོར་བ་ཇི་སྲིད་
པར་བཞུགས་པ་མི་འགལ་ཏེ། སངས་རྒྱས་ཐམས་ཅད་ཀྱི་ཚུལ་དེ་ཡིན་པའི་ཕྱིར།
ཡང་ན་འཚང་རྒྱ་བའི་དུས་མེད་ཡང་ན་འགྲོ་དོན་རྒྱུན་འཆད་པའི་དོགས་པ་ག་ལ་
རིགས་ཏེ། དོན་གཉིས་ལྷུན་གྱིས་གྲུབ་པའི་རང་བཞིན་ཡིན་པའི་ཕྱིར་རོ། །མི་འགྱུར་
ཀུན་འགྲོ་ཁྱབ་པ་པོ། ། ཞེས་པའི་ངོ་བོ་མི་འགྱུར་ཡང་ཤེས་བྱ་མཐའ་ཡས་པའི་རྗེས་
སུ་འགྲོ་བའི་ཡེ་ཤེས་རྩོལ་བ་མི་མངའ་བ་སྙིང་རྗེ་ཆེན་པོ་སྔོན་དུ་འགྲོ་བའི་སྟོབས་
ཀྱིས་བཅོམ་ལྡན་འདས་རྣམས་འཁོར་བ་ཇི་སྲིད་པར་བཞུགས་པ་ཉིད་དོ། །དཔེར་
ན་མེ་དང་པོ་བུད་ཤིང་གི་རྒྱུ་ཅན་ཡིན་ཡང་བུད་ཤིང་ཟད་ན་མེ་ཤི་བར་འགྱུར་ཡང་།
སླར་བུད་ཤིང་བསྣན་ན་མེ་མི་ལྡོག་པ་དེ་བཞིན་དུ་ཤེས་པ་དང་པོ་མ་རིག་པའི་རྒྱུ་ཅན་
ཡིན་ཡང་། འཁོར་བའི་རྒྱུ་མ་རིག་པ་དང་མཚུངས་ལྡན་གྱི་ཤེས་པ་གཏན་ལོག་ན།
སངས་རྒྱས་ཀྱི་ཡེ་ཤེས་མེ་ཤི་བ་ལྟར་མ་ཡིན་ཏེ། སྙིང་རྗེ་ཆེན་པོ་དང་སྨོན་ལམ་གྱི་
བུད་ཤིང་བསྣན་པའི་མཐུས་རང་བྱུང་གི་ཡེ་ཤེས་དྲི་མ་མེད་པའི་སྣང་བ་གདུལ་བྱ་ལ་
རྒྱུན་མི་འཆད་པའི་ཕྱིར་དེ་བཞིན་གཤེགས་པ་མ་རིག་པ་དང་བཅས་པར་མི་འགྱུར་
ཞིང་ཆད་པར་ཡང་མི་འགྱུར་རོ། །
དཔེར་ན་སྤྲིན་མེད་ཀྱང་ནམ་མཁའ་ཡོད་པ་དང་གནམ་སྟོང་གི་ཟླ་བ་དབྱིས་སུ་ཟད་
- 372

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པ་མ་ཡིན་པ་བཞིན། སངས་རྒྱས་ཉིད་ཀྱི་ཡེ་ཤེས་ལ་སྤངས་འགག་དང་ཡོད་མེད་ཀྱི་
སྤྲོས་པ་མེད་དོ། །དེ་ལ་ལོག་པར་རྟོག་པའི་རྒོལ་བ་དག་ན་རེ། གལ་ཏེ་སྙིང་རྗེའི་
དབང་གིས་ཡེ་ཤེས་སྣང་ན་དེ་སངས་རྒྱས་ཉིད་ལ་མི་སྣང་ན་ནི་ཡོད་པར་མི་རིགས་
ལ། སྣང་ན་ནི་ཡེ་ཤེས་དེ་དོན་དམ་པར་ནི་མེད་པས་དོན་ལ་མེད་པར་སྣང་བ་གང་
ཡིན་པ་དེ་མེད་པ་གསལ་སྣང་འཁྲུལ་བ་ཡིན་ཞིང་འཁྲུལ་བ་ཡང་མ་རིག་པ་ཉིད་དོ། །
དེས་ན་སངས་རྒྱས་མ་རིག་པ་དང་བཅས་པར་ཐལ་ལོ་ཟེར་རོ། །དེ་ལ་བཤད་པ།
རྣམ་མཁྱེན་གྱི་ཡེ་ཤེས་གཅིག་གི་ལྡོག་པས་ཡེ་ཤེས་ལྔར་ཕྱེ་ཞིང་དབྱིངས་དང་ཡེ་ཤེས་
གཉིས་སུ་མེད་པའི་མཉམ་པར་བཞག་པ་ལས་གཡོ་བ་མེད་ཀྱང་ཤེས་བྱ་གཟིགས་
ཚུལ་དང་སེམས་ཅན་གྱི་བྱ་བ་སྒྲུབ་པའི་ཆ་ནས་ཡེ་ཤེས་ཐ་སྙད་དུ་ཡོད་དོ། །ཁྱོད་ནི་
དོན་དམ་པར་སྣང་བའི་ཆ་ནས་རབ་རིབ་ཅན་གྱི་སྐྲ་ཤད་ལྟ་བུའོ་སྙམ་ན་མི་མཚུངས་
ཏེ། དེ་ལ་ངེས་པར་ཡོད་པར་སྣང་ཞིང་བདེན་པར་འཛིན་ལ་དེ་མི་བདེན་པར་བརྡ་
སྤྲད་ཀྱང་རྒྱུ་མ་ལོག་པར་སྣང་བ་མི་ལྡོག་གོ །འདིར་ཆོས་ཀྱི་དབྱིངས་རྣམ་པར་དག་
པའི་མཐུས་རྟེན་ཅིང་འབྲེལ་བར་འབྱུང་བ་སྒྱུ་མ་ལྟ་བུ་རང་བཞིན་མེད་པར་སྣང་གི་
བདེན་པར་མི་སྣང་ལ། མ་རིག་པའི་སྣང་བ་མིན་ཏེ་དེ་བག་ཆགས་དང་བཅས་པ་
སྤངས་ཟིན་པའི་ཕྱིར་རྒྱུ་མེད་ཀྱི་འབྲས་བུ་མི་སྲིད་དོ། །སྤྱིར་མེད་པ་གསལ་སྣང་ལ་
མ་རིག་པའི་རྒྱུ་ཅན་ཡོད་ཀྱང་སངས་རྒྱས་ཀྱི་གཟིགས་སྣང་ལ་དེ་མི་སྲིད་དེ་མ་རིག་
པའི་དབང་གིས་སྣང་བ་ནི་གཉིས་སྣང་དང་བདེན་སྣང་སོགས་ཡིན་པ་དེ་མེད་པས་
སོ། །གལ་ཏེ་འཕགས་པ་རྣམས་ཀྱིས་ཉོན་མོངས་པ་སྤོང་ནུས་ཀྱང་ཐབས་ལ་མཁས་
པས་མི་སྤོང་ཞིང་སྤངས་པ་དང་འདྲ་བས་ཀུན་ནས་ཉོན་མོངས་པར་མི་འགྱུར་ཞིང་
དོན་ཆེན་པོའི་རྒྱུར་འགྱུར་བའི་ཐབས་བྱང་སེམས་ཆེན་པོ་རྣམས་ལའང་ཡོད་ན་སངས་
རྒྱས་རྣམས་ལ་ལྟ་ཅི་སྨོས། མདོ་ལས། ཉོན་མོངས་པའི་རང་བཞིན་ལས་ཡེ་ཤེས་
གཞན་མེད་པས་ཉོན་མོངས་པའི་རང་བཞིན་ཡེ་ཤེས་ཡིན་ཏེ། དཔེར་ན་མཛུབ་མོའི་
རྩེ་མོ་དེ་ཉིད་ཀྱིས་མཛུབ་མོའི་རྩེ་མོ་དེ་ཉིད་ལ་རེག་པར་མི་རུང་བ་དེ་ལྟར་ཡེ་ཤེས་
• 373

ཀྱི་དབུ་མ་རིན་ཆེན་ཕྲེང་བ་རྩ་འགྲེལ།
དེ་ཉིད་ཀྱིས་ཡེ་ཤེས་དེ་ཉིད་བསལ་བར་མི་བྱའོ། ། an seriཁོ་21:|:ཀ
ཞེས་དང༌། འཇམ་དཔལ་དེ་ལྟ་བས་ན་མི་དགེ་བ་ཐམས་ཅད་ཏིང་ངེ་འཛིན་དུ་རྟོགས་
པར་བྱའོ། །ཞེས་གསུངས་པས། མཉམ་པ་ཉིད་ཁོང་དུ་ཆུད་པ་རྣམས་ཀྱི་ཁྱད་ཆོས་
དང་ཐབས་བསམ་གྱིས་མི་ཁྱབ་པ་ལ་རིག་པ་གཞན་གྱིས་དཔྱད་དུ་མི་ནུས་སོ། ། ཡེ་
ཤེས་མི་འཐད་ན་སྙིང་རྗེ་ཡང་སྣང་མི་རིགས་པས་ཆད་པར་འགྱུར་རོ། །འདིར་སངས་
རྒྱས་ལ་ཡེ་ཤེས་མེད་པ་དང་རང་རྒྱུད་པ་ཡོད་པར་འདོད་པ་དགག་པ་དང་གཞན་ལ་
གོ་བར་བྱེད་པའི་ཚིག་བླ་དྭགས་ཙམ་ཡིན་གྱི་སངས་རྒྱས་ཉིད་ཀྱི་ངོ་བོ་ནི་བསམ་གྱིས་
མི་ཁྱབ་ཅིང་ཡོད་མེད་ཀྱི་སྤྲོས་པ་ཐམས་ཅད་ལས་འདས་པས་སུས་ཀྱང་ཤེས་པར་
མི་ནུས་སོ། །རྒྱུད་བླ་ལས། འདུས་མ་བྱས་ཤིང་ལྷུན་གྱིས་གྲུབ། །གཞན་གྱི་རྐྱེན་
གྱིས་རྟོགས་མིན་པ། །མཁྱེན་དང་བརྩེ་དང་ནུས་པར་ལྡན། །དོན་གཉིས་ལྡན་པའི་
སངས་རྒྱས་ཉིད། །ཅེས་སོ། ། གང་དག་
གཞན་ཡང་ཇི་སྙེད་མཁྱེན་པའི་ཡེ་ཤེས་འདོད་ན་མཚན་རྟོག་མེད་པའི་མཚན་མར་
སྣང་བ་ལ་འགལ་བ་ཅི་ཡོད་མེ་ལོང་ལ་གཟུགས་བརྙན་བཞིན་ཏེ། བདེན་སྟོང་རྣམ་
པར་མི་རྟོག་པའི་ཡེ་ཤེས་ཀྱི་རྩལ་ལས་བདེན་མེད་ཀྱི་སྣང་བརྙན་ཙམ་ཡིན་པས་དེ་
མ་རིག་པའི་རྟོག་པ་ལས་འཁྲུལ་སྣང་བདེན་པར་ཤར་བ་དང་མི་འདྲ་བའི་ཕྱིར་རོ
སྟོང་པ་རྟེན་འབྱུང་དུ་སྣང་བ་གཟུགས་སྟོང་པའོ་སྟོང་པ་ཉིད་གཟུགས་སོ་ཞེས་པ་ལྟར་
རོ། །རྩ་ཤེས་ལས། འབྱུང་བ་དང་ནི་འཇིག་པ་དག །གཏི་མུག་ཉིད་ཀྱིས་མཐོང་བ་
ཡིན། ། ཞེས་གསུངས་པ་ནི་འཕགས་པ་འོག་མའི་རྗེས་ཐོབ་དང་སེམས་ཅན་རང་
། །དེས་
རྒྱུད་པས་འབྱུང་འཇིག་རང་བཞིན་གྱིས་གྲུབ་པར་མཐོང་བ་ལ་དགོངས་སོ
ན་སངས་རྒྱས་དང་སེམས་ཅན་གྱི་སྣང་ཚུལ་འདྲ་བར་རྟོག་པར་མི་བྱེད་དོ། ། ཁོ་ན་རེ་
སངས་རྒྱས་ཆད་པར་མི་འགྱུར་ཏེ་ཆོས་ཀྱི་སྐར་གནས་པའི་ཕྱིར་ཞེ་ན། དེ་ཉིད་ཡེ་
ཤེས་ཆོས་སྐུ་མིན་ནམ། ཡིན་མོད་སྟོང་པ་ཉིད་དང་རོ་གཅིག་པས་མི་སྣང་ངོ་ཞེ་ན།
འོ་ན་དེ་ཡོད་ཀྱང་མི་སྣང་བ་ཡིན་ནམ་མེད་ནས་མི་སྣང་བ་ཡིན་ཕྱི་མ་མི་འདོད་ཀྱང་།
- 374 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
སྔ་མ་ལྟར་ན་སྟོང་པ་ཉིད་དེ་ཡེ་ཤེས་ཀྱིས་མྱོང་ངམ་མི་མྱོང་། མྱོང་ན་ཤེས་དགོས་
ཤེས་ན་སྣང་དགོས་ལ། སྣང་བ་མེད་ཀྱང་མྱོང་ན་ནམ་མཁའི་པདྨོའི་དྲི་མྱོང་བར་
འགྱུར་རོ། །མི་མྱོང་ན་རི་བོང་གི་རྭ་བཞིན་ཅང་མེད་དམ་ཡང་ན་ཡོད་ཀྱང་མི་མྱོང་བ་
བསྐལ་དོན་དུ་སོང་བའམ། མ་རིག་པས་བསྒྲིབས་པར་ཐལ་བ་ཁྱོད་རང་ལ་འཁོར་
རོ། །སངས་རྒྱས་ཀྱི་ཡེ་ཤེས་འདུས་བྱས་སམ་འདུས་མ་བྱས་གང་ཡིན་ཞེ་ན། ཇི་
སྙེད་པའི་ཤེས་བྱ་མཐའ་ཡས་པའི་གྲངས་ལ་ལྟོས་ནས་རྒྱུ་རྐྱེན་གྱིས་བསྐྱེད་པའི་ཡེ་
ཤེས་འདུས་བྱས་དེ་སྙེད་ཀྱི་ཐ་སྙད་འདོགས་ཀྱང་། དབྱིངས་དང་གཉིས་སུ་མེད་པའི་
ཡེ་ཤེས་སྐྱེ་བ་མེད་པ་ཉིད་ཀྱི་ངོ་བོ་ལ་གྲངས་དང་སྐད་ཅིག་མའི་དབྱེ་བ་མི་འཐད་ཅིང་
གདུལ་བྱ་ལ་སྣང་བ་མེད་པས་འདུས་མ་བྱས་པར་འདོད་ཀྱི། འདུས་བྱས་སུ་མི་འདོད་
དེ་དེ་ལྟར་ན་བྱང་སེམས་འཕགས་པ་རྣམས་དང་དགྲ་བཅོམ་པའི་ཡིད་ལུས་བཞིན་
མ་རིག་པ་དང་བཅས་པར་འགྱུར་བས་མཐར་ཐུག་གི་སྐྱབས་སུ་མི་འགྱུར་ཏེ་སྐྱེ་འགག་
དང་བཅས་པས་སླུ་བའི་ཆོས་ཅན་ཉིད་ཀྱི་ཕྱིར་རོ། །ཡེ་ཤེས་སྣང་བ་རྒྱན་གྱི་མདོར།
འཇམ་དཔལ་སྐྱེ་བ་མེད་ཅིང་འགག་པ་མེད་པ་ཞེས་བྱ་བ་ནི་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཚིག་བླ་དྭགས་ཏེ། ཞེས་སོ། །
ཁ་ཅིག་གིས་ཡེ་ཤེས་རྟེན་འབྲེལ་སྐད་ཅིག་མ་ཡིན་ཞེས་སྨྲས་པ་ལ། ཡེ་ཤེས་དུས་
གསུམ་ལས་གྲོལ་བ་ཡིན་པར་གནས་གྱུར་པ་རྟག་པ་ལ་གནས་པའི་ཕྱིར་ཏེ། གནས་
གྱུར་པ་རྟག་པ་དེ་བཞིན་ཉིད་ཀྱི་མཚན་ཉིད་དེ་འདིའི་གནས་ཡིན་པས་ན་དེ་སྐད་་་་
ཅེས་བྱའོ། །དེ་ལ་དོན་ནི་དུས་གསུམ་ལས་གྲོལ་བའི་གནས་ཅན་ལ་དུས་གསུམ་ལས་
གྲོལ་བ་ཞེས་བྱའོ། །ཞེས་སློབ་དཔོན་ཉི་མ་གྲུབ་སོགས་ཀྱིས་བཤད་པས། དེ་བཞིན་
ཉིད་ལ་གནས་འགྱུར་མི་འཐད་པས་འདུས་བྱས་ཀྱི་ཤེས་པ་གནས་གྱུར་པའི་ཡེ་ཤེས་
འདུས་མ་བྱས་རྟག་པའི་དོན་ནོ། །
སངས་རྒྱས་ཉིད་ཀྱི་ཡེ་ཤེས་ཉིད་ཀྱིས་མཁྱེན་ན་རང་གིས་རང་ལ་བྱ་བ་འགལ་ལོ་ཞེ་
ན། སངས་རྒྱས་ཉིད་ཀྱི་སོ་སོ་རང་རིག་པའི་ཡེ་ཤེས་བསམ་གྱིས་མི་ཁྱབ་པ་སྒྲིབ་
- 375 -

དབུ་མ་རིན་ཆེན་ཕྲེང་བ་རྩ་འགྲེལ། །
གཡོགས་དང་བྲལ་བའི་འོད་གསལ་བ་ཉིད་རང་ལ་ལྐོག་ཏུ་མ་གྱུར་པ་དེ་ཡོད་ཅིང་
གཟིགས་སོ་ཞེས་གཞན་ངོས་ནས་ཐ་སྙད་བཏགས་ཏེ། ཤེས་བྱ་ཡིན་པའི་ཕྱིར་དང་
གཟུང་འཛིན་དང་བྲལ་ཡང་གཉིས་སུ་མེད་པའི་ཡེ་ཤེས་མེད་ན་ཆད་སྟོང་ལས་འོས་
མེད་དོ། །སྤང་བྱ་འཁོར་བའི་སེམས་སེམས་བྱུང་ཐམས་ཅད་ནི་གནས་གྱུར་པའམ་
འགགས་ཟིན་ལ་བྲལ་འབྲས་ཀྱི་ཡེ་ཤེས་དག་པ་གཉིས་ལྡན་མེད་ན་སྙིང་རྗེ་ཡང་་་
མེད་པར་འགྱུར་བས། ཁྱོད་ལྟར་ན་གཞན་དོན་རྒྱུན་ཆད་པར་འགྱུར་རོ། །སྔོན་གྱི་
འཕེན་པ་དང་གདུལ་བྱའི་དགེ་བའི་དབང་གིས་གཟུགས་སྐུ་གཉིས་ཀྱིས་འགྲོ་དོན་
མཛད་དོ་ཞེ་ན་དེ་ཡིན་མོད་སྨོན་ལམ་གྱི་འཕེན་པས་ཡེ་ཤེས་དང་སྙིང་རྗེ་རྒྱུན་མ་ཆད་
པའི་ཕྱིར་རོ། །གཟུགས་སྐུ་དག་སངས་རྒྱས་ཉིད་ཀྱིས་མཁྱེན་ནམ་མི་མཁྱེན། མཁྱེན་
ན་སྣང་དགོས་སྣང་ན་མ་རིག་པའི་སྣང་བར་འགྱུར་ཏེ་རྟགས་རང་གིས་ཁས་བླངས་
སོ། །མི་མཁྱེན་ན་སངས་རྒྱས་ཀུན་མཁྱེན་མིན་པར་འགྱུར་རོ། ། གཟུགས་སྐུ་གདུལ་
བྱའི་སྣང་བ་ཁོ་ནས་བསྡུས་པར་འདོད་ན་སེམས་ཅན་གྱི་ཡིན་དགོས་ཀྱང་དེ་་་་༌་
འདོད་དོ། །རྒྱུན་མཐའི་སེམས་དཔའི་རྗེས་ཐོབ་ཏུ་ལོངས་སྐུ་ཆེན་པོ་སྣང་བ་དེ་དེའི་
ཡིན་པ་དང་དེ་ཡང་མ་རིག་པའི་སྣང་བ་ཡིན་པར་ཐལ་ལོ། །དེས་ན་གཞན་ལ་སྣང་
བ་ཡིན་ན་གཞན་གྱི་ཡིན་མི་དགོས་སོ། ། ཁོ་ན་རེ། ཡེ་ཤེས་ཉིད་དང་པོ་རང་བཞིན་
གྱིས་ཡོད་ན་ཕྱིས་མེད་པར་འགྱུར་བ་ཆད་ལྟ་བ་ཡིན་ཡང་དང་པོ་ནས་རང་བཞིན་གྱིས་
མེད་པས་ཆད་པ་མེད་དོ་ཞེ་ན། རང་བཞིན་གྱིས་ཡོད་མེད་སྨྲ་བ་ལ་རྟག་ཆད་ཀྱི་སྐྱོན་
ཡོད་ཀྱང་། ཡེ་ཤེས་ཉིད་རིག་པས་གཞལ་བ་མིན་པར་ཀུན་རྫོབ་འཇོག་བྱེད་ཀྱི་ཤེས་
པས་བཞག་པ་ཙམ་ཐ་སྙད་དུ་ཡོད་པར་འདོད་ན་ཐ་སྙད་དུ་སྣང་དགོས། ཐ་སྙད་དུ་
སྣང་བ་མ་རིག་པའི་སྣང་བ་རང་གིས་ཁས་བླངས་དང་འགལ་བར་དོགས་ནས། ཐ་
སྙད་དུ་ཡང་མི་སྣང་བར་འདོད་ན་ཆད་ལྟ་ནག་རྗེན་ནེ་བ་དེ་གར་གནས་སོ། །གནད་
དོན་ཆེ་བར་དམིགས་པས་གཞུང་ཅུང་ཟད་ཉོག་པར་ཐལ་ལོ། །དེ་བས་གླེང་ལབ་
མང་ཡང་འཛད་པ་མེད་པར་མི་སྤྲོ་བར་རྩ་བའི་འབྲུ་གཉེར་བར་བྱའོ། །གསུམ་པ་
- 376 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བསོད་ནམས་ཚད་བཟུང་མི་ནུས་པ་ནི། དེ་སྐད་སོགས༡། སྔར་བཤད་པའི་ཚོགས་
བསགས་སྨོན་ལམ་རྣམས་ཀྱིས་རང་གི་བྱང་ཆུབ་ཀྱི་སེམས་ཡོངས་སུ་སྦྱོང་བའི་ཚུལ་
དེ་སྐད་བརྗོད་པའི་བསོད་ནམས་གང་ཡིན་པ་དེ་ལ་གལ་ཏེ་དེ་ནི་གཟུགས་ཅན་དུ་
གྱུར་པ་ཞིག་ན། གང་གཱའི་ཀླུང་གི་བྱེ་མའི་གྲངས་སྙེད་ཀྱི་ནི་འཇིག་རྟེན་གྱི་ཁམས་སུ་
ཤོང་བར་མི་འགྱུར་ཞིང་དེ་བས་ཀྱང་ལྷག་པར་འགྱུར་རོ། །སྨོན་འཇུག་གི་སེམས་
བསྐྱེད་པའི་ཕན་ཡོན་ཚད་མེད་པར་བཤད་པ་བཞིན་ནོ། །དེ་ལྟ་བས་ན་སེམས་ཅན་
ཚད་མེད་པ་ཡུལ་དུ་བྱས་པའི་བསོད་ནམས་ཀྱི་ཚོགས་ཚད་མེད་པ་དེའི་འབྲས་བུ་
སངས་རྒྱས་ཀྱི་ཡོན་ཏན་ཚད་མེད་པ་ཡོད་པ་ལ་ཡང་ཤིན་ཏུ་ཡིད་ཆེས་པར་བྱེད་དོ
བཞི་པ་འཐད་པ་དགོད་པ་ནི། དེ་ནི་སོགས༡། རྒྱུ་འབྲས་ཚད་མེད་པ་དེ་ལ་སྒྲུབ་བྱེད་
ཀྱི་ལུང་དང་རིག་པ་ཡོད་དེ། ཚད་མེད་པ་ནི་ཐམས་ཅད་མཁྱེན་པ་བཅོམ་ལྡན་འདས་
ཀྱིས་གསུངས་ཏེ། ཁྱིམ་བདག་དཔས་བྱིན་གྱིས་ཞུས་པ་ལས་བྱང་ཆུབ་སེམས་ཀྱི་
བསོད་ནམས་རྒྱས་པར་བསྟན། ཏིང་འཛིན་རྒྱལ་པོ་ལས་བྱམས་པའི་ཡོན་ཏན་བསྟན།
བློ་གྲོས་མི་ཟད་པའི་མདོ་ལས་ཕ་རོལ་ཏུ་ཕྱིན་པ་ལ་སོགས་པ་རྒྱས་པར་བསྟན་པའི་
ཕྱིར་རོ། །དེ་དག་གི་ལུང་འདྲེན་མི་ནུས་སོ། ། ན་
རིག་པའམ་ཤེས་བྱེད་ཀྱི་གཏན་ཚིགས་ཀྱང་ནི་འདི་ལ་སྣང་སྟེ། དམིགས་ཡུལ་སེམས་
ཅན་གྱི་ཁམས་ནི་ཚད་གཟུང་དུ་མེད་པ་ཡིན་ལ་དེ་རྣམས་ལ་ཕན་པར་འདོད་པའི་་་་
བསོད་ནམས་ཚད་མེད་པ་དེ་ཡང་ནི་སེམས་ཅན་ཚད་མེད་པ་དེ་དང་འདྲ་བ་ཁོ་ན་་་
ཡོད་དོ། །དེ་ལྟར་འདོད་དགོས་ཀྱི་གཞན་དུ་ན་སེམས་ཅན་གཅིག་ལ་ཕན་བཏགས་
པ་ལ་བསོད་ནམས་མི་འབྱུང་བར་ཁས་ལེན་དགོས་ལ་དེ་མི་འདོད་ན། སེམས་ཅན་
ཚད་མེད་པ་ལ་ཕན་བཏགས་པའི་བསོད་ནམས་ཀྱང་ཚད་མེད་པ་འཐད་པའི་རིགས་
པས་གྲུབ་པ་ཡིན་ནོ། །རིག་པ་བཞི་དང་མི་འགལ་བར་སྒྲུབ་ནུས་ཀྱང་འདི་ནི་བསམ་
གྱི་མི་ཁྱབ་པ་སྟེ་གཙོ་བོ་ནི་ལུང་ཉིད་ཀྱིས་ཡིད་ཆེས་པར་བྱའོ། །ཇི་སྐད་དུ། ལུང་ནི་
ཡིད་ཆེས་ཚིག་ཡིན་ཏེ། །ཉེས་པ་ཟད་པ་རྫུན་གྱི་ཚིག །སླུ་བར་མི་འགྱུར་རྒྱུ་མེད་ཕྱིར། །
- 377

དབུ་མ་རིན་ཆེན་ཕྲེང་བ་རྩ་འགྲེལ། ་འོན་
ཉེས་ཟད་ལུང་དུ་ཤེས་པར་བྱ། །ཞེས་སོ། །ཀླད་ཀྱི་རྩ་བའི་ས་བཅད་གསུམ་པ་བཤད་
པ་མཐར་ཕྱིན་པའི་བྱ་བ་ལ་ལྔ། སྲོག་གི་དཔེས་ཆོས་སྤྲོ་བ་སྐྱེད་ཅིང་སྒྲུབ་པར་གདམས་
པ། དགེ་བའི་བཤེས་གཉེན་བསྟེན་པར་གདམས་པ། ལྟ་སྤྱོད་ཕུན་སུམ་ཚོགས་པས་
འབྲས་བུ་མཆོག་འགྲུབ་པར་གདམས་པ། ཆོས་འདི་རྒྱལ་པོ་མ་ཟད་གཞན་ལའང་
གདམས་པ། རྒྱལ་པོ་ལ་ཉམས་སུ་ལེན་པར་བསྐུལ་བའོ། །དང་པོ་ལ་གཉིས། སྤྲོ་
བ་སྐྱེད་པ་དང་།ཆོས་བཞི་རྒྱུ་འབྲས་ཀྱི་ཚུལ་དུ་བསྟེན་པར་གདམས་པའོ། །དང་པོ་ནི།
དེ་ལྟར་སོགས༢། དེ་ལྟར་ཀླུ་སྒྲུབ་བདག་གིས་རྒྱལ་པོ་ཁྱོད་ལ་ནི་གསུང་རབ་རྒྱ་མཚོ་
ལྟ་བུ་ལས་བླངས་པའི་སྙིང་པོ་མདོར་བསྡུས་རིན་པོ་ཆེ་ལྟ་བུའི་ཆོས་བཤད་པ་གང་
ཡིན་པ་དེ། རྒྱལ་པོ་ཁྱོད་ལ་ཇི་ལྟར་དུས་རྟག་ཏུ་འཇིག་རྟེན་ན་གཅེས་པའི་མཆོག་
གསོན་པའི་སྐུ་སྲོག་དེ་ཤིན་ཏུ་ཡངས་པ་བཞིན་དུ། གདམས་ངག་དེ་དག་ཀྱང་གཅེས་
ཤིང་ཡངས་པར་མཛོད་ཅིག གལ་ཏེ་ལུས་ཕངས་ཀྱང་ཆོས་དེ་ཙམ་ཕངས་ཅི་དགོས་
སྙམ་ན། གང་ལ་ཆོས་དེ་ཕངས་པར་གྱུར་པ་དེ་ལ་ཆོས་སྒྲུབ་པའི་རྟེན་དགོས་པའི་
དོན་དུ་བདག་གི་ལུས་ཀྱང་ཕངས་པ་ཉིད་ཡིན་ཏེ། ཆོས་མི་ཕངས་ན་ལུས་ཕངས་པར་
བྱས་པ་ལ་དོན་འབྲས་བུ་ཅུང་ཟད་ཀྱང་མེད་པའི་ཕྱིར་རོ། །རྒྱལ་པོ་ལ་གདམས་པར།
ལུས་ནི་ས་གཏིང་འདྲ་སྟེ་ཆོག་མི་ཤེས། །མི་གཙང་ལས་བྱུང་མི་གཙང་ཕུང་པོ་ཡིན། །
ན་རྒ་འཆི་སོགས་སྡུག་བསྔལ་ཀུན་གྱི་གནས། །ཤི་ནས་ལུས་བོར་ས་ཡི་ཕྱོགས་ཙམ་
བཙོག །ཅེས་པས་ཆོས་མེད་པའི་ལུས་ཕངས་པ་ནི་དོན་མེད་སྡུག་བསྔལ་གྱི་སྣོད་ལ་
གཅེས་པར་བྱས་པ་ཡིན་ཏེ། ལུས་འདི་འབྱུང་བ་བཞི་ཕན་ཚུན་དགྲ་གཤེད་དུ་གྱུར་
པ་ལྷན་ཅིག་འདུས་པས་སྡུག་བསྔལ་ཁོ་ནས་རང་བཞིན་དུ་གྱུར་པ་ནི་ཆུང་མ་མི་མཐུན་
པ་བཞི་ཡོད་པའི་མི་ལ་རིམ་གྲོ་དང་དགའ་བ་ནམ་ཡང་མི་ཐོབ་པ་བཞིན་ནོ། །སྔོན་
གྱི་དགེ་བའི་སྟོབས་ཀྱི་ད་ལྟ་ཆོས་དང་ཕྲད་པའི་ལུས་རྟེན་འབྱོར་བ་ལ་སྐྱེས་བུ་ཆེན་
པོའི་ལམ་གྱིས་དོན་ཡོད་པར་བྱ་དགོས་ཏེ། འདི་འདྲ་ཤིན་ཏུ་རྙེད་དཀའ་བའི་ཕྱིར་རོ། །
བྱམས་པ་འཇུག་པའི་མདོ་ལས། སངས་རྒྱས་འབྱུང་བ་དང་མི་ལུས་ཐོབ་པ་དང་
- 378 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
སངས་རྒྱས་ལ་དད་པ་དང་བྱང་ཆུབ་ཏུ་སེམས་བསྐྱེད་པ་བཞི་པོ་བསྐལ་པ་བྱེ་བར་
ཡང་རྙེད་དཀའ་བར་གསུངས་པ་དང་། དེ་ལྟ་ཡིན་གྱིས་དལ་བ་འདི་དོན་མེད་པར་
མ་བྱེད་ཅིག་གསུངས་པ་དང་། དབུ་མའི་སྙིང་པོ་ལས། དམ་ཆོས་སྒྲོན་མ་དང་བཅས་
ཤིང་། ། མི་ཁོམ་བརྒྱད་སྤངས་དལ་བ་འདི། ། སྐྱེས་བུ་ཆེན་པོའི་སྤྱོད་པ་ཡིས། །འབྲས་
བུ་ཡོད་པར་བྱ་བའི་རིགས། ། ཞེས་སོ། །དེས་ན་སྐྱེ་བ་བརྒྱུད་མར་དལ་བའི་ལུས་
རྟེན་ཕངས་པ་ཡིན་ལ་ལུས་རྟེན་དེ་ལ་ཕན་པའི་རྒྱུ་བསྒྲུབ་པར་བྱ་དགོས་པར་འདོད་
ན། ལུས་ལ་ཕན་པ་དེ་ནི་དམ་པའི་ཆོས་ཁོ་ན་ཉིད་ཀྱིས་བྱེད་པར་འགྱུར་གྱི་གཞན་
གྱིས་ནི་མ་ཡིན་ནོ། །སྡིག་པ་བྱེད་པའི་ལུས་ནི་དགྲ་དང་འདྲ་བས་དེ་ཕངས་པར་
བྱས་པ་ནི་དགྲ་ལ་གུས་པ་དང་མཚུངས་པར་ཨཱརྱ་དེ་བས་གསུངས་སོ། །ལུས་ཕངས་
པ་ལ་ཕན་པ་ཆོས་ཡིན་ན་ཆོས་དེ་ནི་ཤིན་ཏུ་ཕངས་པར་བྱ་དགོས་པས་སྔར་བཤད་
པའི་མངོན་མཐོ་དང་ངེས་ལེགས་ཀྱི་ཆོས་རྣམས་དང༌། ཁྱད་པར་དུ་བླ་མ་དམ་པའི་
གདམས་ངག་དང་ཟབ་མོའི་ཆོས་ཐོས་པར་དཀའ་བའི་ཕྱིར་ཐོས་བསམ་སྒོམ་པ་ལྷུར་
ལེན་པས་བྱེད་པ་ཡིན་ནོ། །མདོ་ལས། བསྐལ་པ་བརྒྱ་ཕྲག་དུ་མར་གང་དཀོན་པའི། །
ཆོས་ཀྱི་དམ་པ་འདི་ལ་དགའ་སྐྱེད་ཅིག །ཐར་བ་འདོད་པ་ཡོན་ཏན་དོན་གཉེར་བས། །
འཇིག་རྟེན་བྱ་བ་ཡོངས་སུ་བཙལ་མི་བྱ། ། ཞེས་པས་ཐོས་སོགས་མེད་ན་ལུས་རྟེན་
བཟང་པོ་མི་ཐོབ་ཅིང་གལ་ཏེ་ཐོབ་ཀྱང་བླང་དོར་ལ་རྨོངས་པ་ཅན་དུ་འགྱུར་རོ
ཡང་རྒྱལ་པོ་ལ་གདམས་པའི་མདོར། ལུས་ཀྱི་ཕྱིར་ནི་ཡ་ངར་འཇུག་མི་བྱ། །འདི་
ལ་གླ་རྔན་ཟས་གོས་བྱིན་ནས་སུ། ། ཡུན་གྱི་ཕན་ཕྱིར་བསོད་ནམས་སོག་ཏུ་གཞུག །
བདག་གི་གྲོགས་ནི་དགེ་སྡིག་གཉིས་ལས་མེད། །ཅེས་སོ། །གཉིས་པ་ནི། དེ་བས་
སོགས༡། ལུས་དང་ཆོས་ཕངས་པ་མཚུངས་པ་དེ་བས་ན་དམ་པའི་ཆོས་ནི་བདག་
བཞིན་དུ་གཅེས་སྤྲས་སུ་བསྟེན་པ་དང་། དེ་ཡང་ཆོས་ཚུལ་བཞིན་དུ་སྒྲུབ་པ་ལ་རག་
ལས་པས་ཆོས་ཚུལ་བཞིན་དུ་ནི་བསྒྲུབ་པ་དང་། དེ་ཚུལ་བཞིན་དུ་སྒྲུབ་པ་ཤེས་རབ་
ལ་རག་ལས་པས་ཆོས་ཚུལ་བཞིན་སྒྲུབ་པ་བཞིན་དུ་ཤེས་རབ་སྐྱེད་ཅིང་གུས་པར་
- 379

1:|:ཀྱི་དབུ་མ་རིན་ཆེན་ཕྲེང་བ་རྩ་འགྲེལ། ཡོ་བའི
རིགས་པ་དང་། ཤེས་རབ་སྐྱེད་པ་དགེ་བའི་བཤེས་གཉེན་ལ་རག་ལས་པས་ཤེས་
རབ་ལ་གུས་པ་བཞིན་དུ་བླ་མ་མཁས་པ་ལ་གུས་པས་བསྟེན་ནས་ཆོས་བཞི་ལ་བསླབ་
པར་བྱའོ། །སློབ་དཔོན་དཔའ་བོས། བརྩོན་འགྲུས་གཅིག་པུ་བྱས་པས་ངལ་བའི་
མཐའ། །ཤེས་རབ་གྲོགས་ཀྱིས་བསྒྱུར་ན་དོན་ཆེན་འགྲུབ། །ཞེས་སོ། །ཇི་ལྟར་ཤེས་
རབ་ལས་འདོད་པ་ཐམས་ཅད་འབྱུང་བ་དེ་བཞིན་དུ་མཁས་པ་རྣམས་ལས་ཀྱང་དེ་
འབྱུང་བའི་ཕྱིར་རོ། །ཤེར་ཕྱིན་སྡུད་པ་ལས། སློབ་མ་བཟང་པོ་བླ་མ་གུས་ལྡན་དེ་
དག་གིས། ། བླ་མ་མཁས་པ་རྣམས་ལ་རྟག་ཏུ་བསྟེན་པར་བྱ། །ཅི་ཕྱིར་ཞེ་ན་མཁས་
པའི་ཡོན་ཏན་དེ་ལས་འབྱུང་། །དེ་དག་ཤེས་རབ་ཕ་རོལ་ཕྱིན་པ་རྗེས་སུ་སྟོན། ། །
ཞེས་སོ། །གཉིས་པ་བཤེས་གཉེན་བསྟེན་པ་ལ་གཉིས། བླ་མ་ལ་བག་ཚ་བས་མ་
བསྟེན་པའི་ཉེས་དམིགས་དང་། བླ་མའི་མཚན་ཉིད་དོ། །དང་པོ་ནི། གཙང་ཞིང་
སོགས༡། ཆོས་དོན་དུ་གཉེར་བ་ཡིན་ན་བླང་དོར་སྟོན་པའི་སློབ་དཔོན་དུ་འོས་པ་
འདི་ལྟ་བུ་དང་རང་ཤུགས་ཀྱིས་འཕྲད་ཚེ་དགའ་ཞིང་གུས་པས་བསྟེན་པར་བྱ་སྟེ། །
འདི་ལྟར་རྙེད་བཀུར་སོགས་ཆེད་དུ་མི་གཉེར་ཞིང་ཆགས་སོགས་ཀྱི་དྲི་མ་མེད་པའི་
ཀུན་སྤྱོད་གཙང་ཞིང་སློབ་མ་ལ་བྱམས་པ་དང་ལྡན་ལ་བློ་དང་ལྡན་པ་སྟེ་མཁས་པ་
ཤེས་རབ་ཆེ་བ་དང་། ལྟོས་པ་དང་ཆོས་ཉིད་དང་རྒྱུ་འབྲས་དང་འཐད་པས་སྒྲུབ་པའི་
རིག་པ་སྟེ་རིགས་པའི་སྤོབས་པ་བཞིས་ཆོས་ཐམས་ཅད་ཀླན་ཀ་དང་ལན་དུ་བཅས་
པའི་སྒོ་ནས་གདུལ་བྱ་རྣམས་ལ་སྟོན་པར་ནུས་པའི་ཕྱིར། ཆོས་ལ་ཐོགས་པ་མེད་
པའི་སྤོབས་པས་ལེགས་ཉེས་བླང་དོར་གྱིས་ཕན་པར་སྨྲ་བའི་སློབ་དཔོན་གང་ལ། །
གདུལ་བྱ་སློབ་མ་གང་ཞིག་བདག་རིགས་དང་ནོར་དང་གཟུགས་སོགས་ཀྱིས་ངན་
པ་དོགས་པར་བྱེད་པ་ཆོས་སྤངས་པའམ་བླ་མ་སྨད་པ་སོགས་སྔོན་ལས་སམ་རྒྱུ་འགའ་
ཞིག་གིས་བག་ཚ་ཞིང་སྐྲག་པར་འགྱུར་བ་དེ་ནི། འཕྲལ་ཕུགས་ཀྱི་བདེ་ལེགས་ལས་
ཉམས་པར་འགྱུར་བའི་གེགས་ཀྱིས་རང་དོན་ཆུད་ཀྱང་གསོན་པས་ཚམ་ཚོམ་མེད་
པར་བསྟེན་ནས་གུས་པར་བྱའོ། །གཉིས་པ་ནི། དགེ་བའི་སོགས་༡རྐང་པ་༢། འོ་ན་
- 380 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དགེ་བའི་བཤེས་གཉེན་གང་ལྟ་བུ་ཞེ་ན། དགེ་བའི་བཤེས་གཉེན་དེ་དག་གི་མཚན་
ཉིད་མདོར་བསྡུས་པ་འདི་ལྟ་བུ་དག་མཁྱེན་པར་མཛོད་ཅིག ཇི་ལྟ་བུ་ཞེ་ན་ཆོག་ཤེས་
ཆེ་བ་རྙེད་བཀུར་མི་འདོད་པ་དང་གཞན་སྡུག་བསྔལ་བས་རང་སྡུག་བསྔལ་བར་་་་
འགྱུར་བའི་སྙིང་རྗེ་ཆེ་བ་དང༌། སྡོམ་སྡུད་དོན་བྱེད་དེ་ཚུལ་ཁྲིམས་གསུམ་དང་ལྡན་
པ་དང་སློབ་མའི་རྒྱུད་ཀྱི་ཉོན་མོངས་པ་སེལ་བའི་ཐོས་བསམ་སྒོམ་པའི་ཤེས་རབ་
ཅན་དེ་ལྟ་བུ་དག་བཙལ་ཞིང་མཉེས་པ་གསུམ་གྱི་སྒོ་ནས་བསྟེན་པར་བྱ་ལ། བླ་མ་
དེ་དག་གིས་ནི་ཁྱོད་ལ་གདམས་པ་དང་རྗེས་སུ་བསྟན་ན་ཁྱོད་ཀྱིས་ལེགས་པ་མཁྱེན་
པར་གྱིས་ལ་གུས་པས་ཉམས་སུ་ལེན་པར་མཛོད་ཅིག སྡུད་པ་ལས། སངས་རྒྱས་
ཆོས་རྣམས་དགེ་བའི་བཤེས་ལ་བསྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་
རྒྱལ་བ་དེ་སྐད་གསུང་། གཞན་ཡང་ཕལ་པོ་ཆེ་སོགས་ལས་བླ་མ་བསྟེན་པའི་ཚུལ་
རྒྱས་པ་ཤེས་པར་བྱ་ཞིང་ཏིང་ངེ་འཛིན་རྒྱལ་པོ་ལས། རྟག་ཏུ་རྒྱལ་བའི་བསྟན་པ་
རྗེས་སུ་ལྟོས། །སྡིག་པའི་གྲོགས་པོ་ནམ་ཡང་མ་བསྟེན་པར། །གྲོགས་པོ་གང་དག་
རྒྱ་ཆེར་བསྟེན་པར་གྱིས། །ཞེས་སོགས་སོ། །གསུམ་པ་ལྟ་སྤྱོད་བཟང་པོས་འབྲས་
བུ་མཆོག་འགྲུབ་པ་ལ་གཉིས། དངོས་དང་རྒྱུ་ཁྱད་པར་ཅན་བྱ་བར་གདམས་པའོ། །
དང་པོ་ནི། ལུགས་ནི་སོགས་རྐང་པ༢། འདོད་པའི་དོན་ཐོབ་པར་བྱེད་པ་འོག་ནས་
འཆད་པར་འགྱུར་བའི་ཚུལ་ལུགས་གདམས་ངག་ཕྱིན་ཅི་མ་ལོག་པའི་ཐབས་ཕུན་
སུམ་ཚོགས་པ་འདི་ཚུལ་བཞིན་ཉམས་སུ་བླངས་པས་ནི། གྲུབ་པ་ཐམས་ཅད་ལས་
དོན་ཐམས་ཅད་གྲུབ་པ་ཡི་ནི་མཆོག་སངས་རྒྱས་ཀྱི་གོ་འཕང་ཐོབ་པར་འགྱུར་རོ་
ཞེས་འབྲས་བུ་ལ་བྲོད་པ་སྐྱེད་པའི་ཕྱིར་སྔོན་དུ་བསྟན་པས་རྒྱུ་ལ་ཞུམ་པ་མེད་པར་
འགྱུར་རོ། །གཉིས་པ་ལ་གསུམ། ལྟ་སྤྱོད་རྒྱས་པ་དང་བསྡུས་པ་དང་ཤིན་ཏུ་བསྡུས་
པའོ། །དང་པོ་ནི། བདེན་དང་སོགས༢། ཆོས་དང་མཐུན་པའི་ལུགས་འདི་ལྟ་སྟེ།
རྫུན་ཚིག་མེད་པའི་བདེན་པ་དང་ཞེ་གཅོད་པའི་ཚིག་བརླང་པོ་མེད་པར་སེམས་ཅན་
ཀུན་ལ་འཇམ་པར་སྨྲ་བར་བྱ་ཞིང་། འགྲོགས་ན་བདེ་བའམ་བདེ་བའི་རང་བཞིན་
-381

༡ དབུ་མ་རིན་ཆེན་ཕྲེང་བ་རྩ་འགྲེལ། །
ཅན་ཏེ་བདེ་བའི་ངང་ཚུལ་དེས་ཤིང་ཞི་བ་བསོད་ནམས་ཀྱི་རྒྱུར་འགྱུར་བའི་ལུས་ངག་
གི་ཀུན་སྤྱོད་དང་། སུ་ཡང་རུང་བ་ལ་རྒྱུས་མི་སྦྱིན་ཞིང་ཐ་མལ་གྱི་འདྲིས་ཆེན་ཉིད་དུ་
མི་བྱ་བས་གཞན་གྱིས་བསྙེན་པར་དཀའ་བ་སྟེ་བརྗིད་ཅིང་ཟིལ་གནོན་ཆེ་ཞིང་གཏིང་
མི་ལོན་པའི་ཟབ་པ་ཉིད་དུ་བྱའོ། །སྣོད་དུ་གྱུར་ཅིང་ཀུན་སྤྱོད་ཀྱི་ངང་ཚུལ་བཟང་པོ་
དང་ལྡན་པའི་འཁོར་ལ་རིམ་པར་ཆོས་སྟོན་པ་དང༌། གཞན་དག་ལ་བརྙས་པ་དང་
ཁྱད་དུ་གསོད་པར་མི་འདོད་ཅིང་ལེགས་པར་རྗེས་སུ་འཛིན་པ་དང་། དབང་པོ་ལྔ་
ཡུལ་ལ་འཇུག་པ་ན་བག་མེད་ཉོན་མོངས་པའི་དབང་དུ་མི་གཏོང་བར་རང་དབང་
དྲན་ཤེས་དང་ལྡན་པ་དང་། འདི་ལ་ཤེས་རབ་རྣོ་བའི་ཕྱིར་རང་ལ་དབང་བ་ཞེས་
འཆད་པ་དེ་ལེགས། 
ཆོས་སྨྲ་བ་ལ་སོགས་པར་བརྟགས་ཤིང་དཔྱད་ནས་སྨྲའི་མ་
བརྟགས་མ་དཔྱད་པར་ནི་མ་ཡིན་ནོ་ཞེས་གསུངས་པ་ལྟར་བརྟག་དཔྱད་མེད་པའི་
ཚིག་རྩིང་པོ་མིན་པར་དོན་དང་ལྡན་པ་དང༌། ལ་ལ་བྱམས་པའི་ངག་ཡིན་ཀྱང་ཉེས་
པར་སྨྲ་བ་ཡོད་པས་ཉེས་པ་དང་མ་འདྲེས་པའི་ལེགས་པ་སྨྲ་བར་མཛོད་ཅིག ཁྲོ་བ་
མེད་པའི་ཐུགས་ལེགས་པར་དུལ་ཞིང་འཁོན་དུ་འཛིན་པ་ལ་སོགས་པ་བག་ལ་ཉལ་
བ་རྣམས་བརྟགས་ནས་ཡོངས་སུ་གཏོང་བ་དང༌། སྦྱིན་གཏོང་བྱས་པའི་བསོད་ནམས་
ཀྱིས་བརྗིད་བག་དང་ལྡན་ཞིང་སེམས་ཀྱི་རྣམ་པར་རྟོག་པ་ངང་གིས་ཞི་བ་དང་། རྒོད་
པ་མེད་ཅིང་འགྱུར་བག་མེད་པས་བརྟན་པ་དང་བྱ་བ་ལ་ཕྱི་བཤོལ་མི་བྱེད་ཅིང་ལེ་
ལོ་མེད་པས་མཐའ་མི་རིང་བ་དང་། གཞན་ལ་སླུ་སེམས་མེད་པས་གཡོ་མེད་པ་དང་
ཡིད་མཛངས་ཤིང་ཐབས་ལ་མཁས་པས་ངེས་པར་མཛོད་ཅིག་ཅེས་གདམས་པའོ
འདི་དག་བློ་གྲོས་རྒྱ་མཚོས་ཞུས་པ་སོགས་ལས་འབྱུང་བ་དང་
། ཏིང་རྒྱལ་ལས། ཀུན་
ཏུ་མི་རྒོད་འཇམ་པ་དང༌། །རན་ཅིང་མཉན་པར་སྨྲ་བ་ཡིས། །སྐལ་ཅན་སྐྱེ་བོ་འདུན་
པ་དང་། ། བཟུང་བར་འོས་པའང་སྐྱེ་བར་འགྱུར། །ཞེས་སོ། །གཉིས་པ་ནི། ཟླ་བ་
སོགས༡། སྙིང་རྗེ་དང་བྱང་ཆུབ་ཀྱི་སེམས་ལ་སོགས་པས་བློ་འབྱོངས་པས་སྟོན་གྱི་
ཟླ་བ་ཉ་གང་བ་བཞིན་དུ་ཞི་ཞིང་དུལ་བས་ཐམས་ཅད་ལ་བྱམས་ཤིང་ཐབས་མཁས་
-382 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པས་ངེས་པར་གཞན་གྱིས་མཐོང་ན་དགའ་བ་སྟེ། ཟླ་བ་སྒྲོན་མེའི་མདོ་ལས། ཟླ་རྒྱས་
བཞིན་འཛུམ་དུལ་བ་དང་། །རྒན་རབས་དང་ནི་གསར་བུ་ལ། །རྟག་ཏུ་གསོང་པོར་
སྨྲ་བ་དང༌། །དེས་ཤིང་ང་རྒྱལ་མེད་པར་བྱ། །ཞེས་གསུངས་པའི་ཕྱིར་དང་། དེ་བཞིན་
དུ་སྟོན་གྱི་ཉི་མ་འོད་རབ་ཏུ་འབར་བ་བཞིན་དུ་གཟི་བརྗིད་བཟོད་པར་དཀའ་བ་དང་
ལྡན་པ་དང་བདག་མེད་གཉིས་རྟོགས་ཀྱི་དོན་དམ་བྱང་ཆུབ་སེམས་མངོན་དུ་གྱུར་
ཅིང༌། སྒྲིབ་པའི་སྤྲིན་དང་བྲལ་བས་གཞན་གྱི་རྨོངས་པ་སེལ་བའི་མཐུ་དཔལ་དང་
ལྡན་པ་སྟེ། དཔུང་བཟང་ལས། འདོད་ཆགས་ལ་སོགས་ཉོན་མོངས་ཚོགས་ལྡན་
པའི། །སེམས་ནི་འཁོར་བ་ཡིན་པར་ཀུན་ཏུ་བརྗོད། །ཉོན་མོངས་རྣམ་གྲོལ་ཤེལ་
དང་ཟླ་བ་འདྲ། །སྲིད་པའི་རྒྱ་མཚོའི་མཐར་ནི་ཡོངས་སུ་བསྒྲགས། །ཞེས་གསུངས་
པ་དང༌། ཐབས་དང་ཤེས་རབ་ཕུན་སུམ་ཚོགས་པས་གཞན་གྱི་བློར་མི་ཤོང་ཞིང་
ཐུགས་ཀྱི་གཏིང་རྒྱ་མཚོ་བཞིན་དུ་ཟབ་པའི་ཡོན་ཏན་གྱི་གཏེར་མངའ་བ་དང་། བརྩོན་
འགྲུས་དང་ཏིང་ངེ་འཛིན་ལ་སོགས་པའི་སྟོབས་ཀྱིས་རི་རབ་བཞིན་དུ་སྐུ་གསུང་ཐུགས་
ཀྱི་ཡོན་ཏན་ལས་གཞན་དུ་མི་འགྱུར་ཞིང་སུས་ཀྱང་བསྒྱུར་མི་བཏུབ་པའི་བརྟན་པར་
མཛོད་ཅིག རྒྱན་ལས། ཕྱེ་མ་ལེབ་དང་འདབ་ཆགས་དང༌། །རྒྱ་མཚོ་དག་གིས་རི་
རབ་ལྟར། །བརྟན་པ་གྲོགས་ངན་སྡུག་བསྔལ་དང༌། །ཟབ་མོ་ཐོས་པས་མི་གཡོའོ། །
ཞེས་སོ། །གསུམ་པ་ནི། ཉེས་པ་སོགས༡། མདོར་ན་ཆགས་སོགས་ཀྱི་ཉེས་པ་ཀུན་
ལས་སྐུ་གསུང་ཐུགས་རྣམ་པར་གྲོལ་ཞིང་འཕགས་པའི་ནོར་བདུན་སོགས་ཡོན་ཏན་
ཀུན་གྱིས་རབ་ཏུ་བརྒྱན་ཅིང་འབྱོར་བར་འགྱུར་བ་སྟེ། ཐབས་ལ་མཁས་པའི་སྨོན་
ལམ་གྱི་སྟོབས་ཀྱིས་སེམས་ཅན་མ་ལུས་པ་ཀུན་གྱི་ཕན་བདེ་མཐའ་དག་སྒྲུབ་པའི་
རྟེན་ནམ་ཉེ་བར་འཚོ་བ་ཉིད་དུ་བྱ་སྟེ། བློ་གྲོས་མི་ཟད་པར། ལུས་འདི་བདག་གིས་
སེམས་ཅན་ཐམས་ཅད་ཀྱི་བྱ་བ་ཅི་ཡོད་པ་ལ་ངེས་པར་བྱས་ཏེ་དཔེར་ན་སའི་ཁམས་
དང་སོགས་ནས་འབྱུང་བ་ཆེན་པོ་བཞི་པོ་འདི་དག་སྒོ་སྣ་ཚོགས་དང་། རྣམ་གྲངས་
སྣ་ཚོགས་དང་དམིགས་པ་སྣ་ཚོགས་དང་ཡོ་བྱད་སྣ་ཚོགས་དང་ལོངས་སྤྱོད་སྣ་ཚོགས་
- 383 -

དབུ་མ་རིན་ཆེན་ཕྲེང་བ་རྩ་འགྲེལ། རྒྱ་རི་
དང༌། ཉེ་བར་ལོངས་སྤྱོད་པ་དང་ཡོངས་སུ་ལོངས་སྤྱོད་པར་བྱེད་པ་དེ་བཞིན་དུ་
བདག་གི་འབྱུང་བ་ཆེན་པོ་བཞི་འདུས་པའི་ལུས་འདི་སྒོ་སྣ་ཚོགས་དང་། རྣམས་གྲངས་
སྣ་ཚོགས་དང་སོགས་ནས་ལོངས་སྤྱོད་སྣ་ཚོགས་ཀྱིས་རྒྱ་ཆེར་སེམས་ཅན་ཐམས་
ཅད་ཀྱི་ཉེ་བར་འཚོ་བར་བྱའོ། །ཞེས་གསུངས་པ་དང༌། དེ་ལྟ་བུའི་ཐབས་དང་ཤེས་
རབ་ལ་བརྟེན་ནས་མྱུར་དུ་ཐམས་ཅད་མཁྱེན་པ་ཉིད་དུ་འགྱུར་བར་མཛོད་ཅིག བཞི་
པ་ཆོས་འདི་རྒྱལ་པོར་མ་ཟད་གཞན་ལ་ཡང་གདམས་པ་ནི། ཆོས་འདི་སོགས༡།
གཏམ་བྱ་བ་རིན་པོ་ཆེའི་ཕྲེང་བ་འདིར་བཤད་པའི་ཆོས་འདི་རྒྱལ་པོ་འགའ་རེ་འབའ་
ཞིག་ལ་བསྟན་པ་ཁོ་ནར་མ་བས་ཏེ། རྒྱལ་པོའི་བྱ་བ་སོ་སོར་བསྐོས་པའི་ལས་སྣེ་སྣ་
བོ་སྒོ་བ་སོགས་དང་ཁྱིམ་པ་དང་རབ་ཏུ་བྱུང་བའི་སེམས་ཅན་གཞན་ལའང་ཅི་རིགས་
པར་ཕན་པར་འདོད་པ་སྟེ་ལྷག་པའི་བསམ་པ་ལ་བརྟེན་ནས་བསྟན་པ་ལགས་པས།
གཞན་རྣམས་ཀྱིས་ཀྱང་མངོན་མཐོ་དང་ངེས་ལེགས་ཀྱི་ལམ་ཚུལ་བཞིན་དུ་གཞུང་
འདིར་བཤད་པ་དེ་རྣམས་ཉམས་སུ་བླངས་ནས་བསྒྲུབ་པར་བྱའོ། ། ལྔ་པ་རྒྱལ་པོ་ལ་
ཉམས་སུ་ལེན་པར་བསྐུལ་བ་ལ་གཉིས། གཞུང་དོན་རྒྱུན་དུ་བསམ་པར་རིགས་པ་
དང་ཡོན་ཏན་གྱི་གཙོ་བོ་བརྒྱད་དུ་བསྡུས་ནས་ཉམས་སུ་ལེན་པར་གདམས་པའོ། །
དང་པོ་ནི། བདག་དང་སོགས༡། དེ་ཡང་གཞུང་འདི་བདག་དང་གཞན་སེམས་ཅན་
རྣམས་མ་ལུས་པ་མཐར་ཐུག་ཡང་དག་པར་རྫོགས་པའི་བྱང་ཆུབ་ཆེན་པོའི་གོ་འཕང་
བསྒྲུབ་པར་བགྱི་བའི་སླད་དུ་བྱས་པའི་ཕྱིར། རྒྱལ་པོ་ཞེས་བོས་ནས་མངོན་པར་
མཐོ་བ་དང་ངེས་པར་ལེགས་པ་ཇི་ལྟར་སྒྲུབ་པའི་རིམ་པ་གཏམ་དུ་བྱ་བ་འདི་ཉིད།
བཏང་སྙོམས་སུ་མི་འཇོག་པར་གདུགས་རེ་རེ་ཞིང་ཡང་མི་བརྗེད་པར་དབུལ་པོས་
གཏེར་ཐོབ་པ་ལྟར་བསམ་ཞིང་བསྒོམ་པའི་རིགས་ཏེ། ཕྱི་ན་ཐོས་པ་ཉི་མ་ཤར་བ་ལྟ་
བུ་དང་ནང་ན་གོ་བ་མེ་འབར་བ་ལྟར་ཡོད་ཀྱང་ཉམས་སུ་བླངས་ནས་རྒྱུད་ལ་འདྲིས་
པར་མ་བྱས་ན། ཡུན་མི་གནས་པའི་ཉི་མ་ནུབ་པ་ལྟར་བརྗེད་ནས་སྤང་བྱའི་མུན་པ་
སླར་ལྡང་བར་འགྱུར་བའི་ཕྱིར་རོ། ། དེ་
• 384

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ལྷག་བསམ་བསྐུལ་པ་ལས་ཚིག་རྗེས་འབྲང་བའི་གོ་བ་བུར་ཤིང་གི་ཤུན་པ་ཟོས་པ་
ལྟར་དང་ཤིང་གི་རོ་བཅུད་དངོས་མྱོང་བ་དོན་ལ་བསམ་པའི་དཔེ་དང་། དེ་བཞིན་དུ་
འོན་པས་རོལ་མོ་བརྡུང་བ་གཞན་གྱིས་ཐོས་ཀྱང་རང་གིས་མི་ཐོས་པ་ལྟར་མ་བསྒོམས་
པའི་ཆོས་ཀྱང་དེ་དང་འདྲ་བ་དང་། ཡང་མ་བསྒོམས་པའི་དཔེ་ཆུ་མ་འཐུངས་ན་སྐོམ་
པ་མི་སེལ་བར་སྡོང་བཀོད་ལས་གསུངས། ཏིང་རྒྱལ་ལས། ང་ཡིས་རབ་ཏུ་བཟང་
བའི་ཆོས་བཤད་ལ། །ཁྱོད་ཀྱི་ཐོས་ནས་ཚུལ་བཞིན་མ་བསྒྲུབས་ན། །ནད་པ་སྨན་
གྱི་རྐྱལ་པ་ཐོགས་ན་ཡང་། །རང་གི་ནད་ནི་གསོ་བར་མི་ནུས་བཞིན། །ཞེས་སོ། །
བདག་ཉིད་ཆེན་པོ་འདིའི་དབུ་མའི་བསྟན་བཅོས་རྣམས་སྙིང་རྗེ་ཆེན་པོའི་དབང་གིས་
སྤྱིར་འགྲོ་བ་ཡོངས་ལ་གདམས་པ་ཡིན་ཏེ། རྒྱུ་མཚན་ནི་སྐྱེ་དགུ་ཅོག་སངས་རྒྱས་ཀྱི་
སྙིང་པོ་ཉིད་དང་ལྡན་པས་སངས་རྒྱས་ཀྱི་རྒྱུ་སངས་རྒྱས་ཉིད་ལས་གཞན་དུ་འགྱུར་
བ་མི་སྲིད་པའི་ཕྱིར་ཐོབ་བྱ་མཐར་ཐུག་བླ་ན་མེད་པའི་བྱང་ཆུབ་ཁོ་ན་སྟེ
། དེ་ནི་མདོ་
དུ་མ་ལས་བསྟན་ཞིང་གོང་དུ་ཅུང་ཟད་ཀྱང་བཤད་དོ། །འཇམ་དཔལ་རྩ་རྒྱུད་ལས།
གྲུབ་པའི་མཐའ་ནི་མཐའ་དག་ཀུན། །གང་ཡིན་ཐར་བའི་རྒྱུར་གསུངས་པ། །སྔགས་
ཀྱི་ལམ་གྱི་གྲུབ་པའི་རྒྱུར། །ང་ཉིད་ཀྱིས་ནི་བྱས་པ་ཡིན། །ཞེས་གསུངས་སོ། །དེ་
ཡང་ཐེག་ཆེན་ལམ་གྱི་བརྗོད་བྱའི་སྙིང་པོ་ལྟ་བ་བདག་མེད་གཉིས་རྟོགས་ཀྱི་སྟོང་
ཉིད་སྙིང་རྗེའི་སྙིང་པོ་ཅན་དང་། སྤྱོད་པ་ཕར་ཕྱིན་དང་ཡོངས་བསྔོ་ལ་སོགས་པ་
ཡིན་ལ། ཆོགས་ཆེན་པོ་གཉིས་ཀྱིས་སྒྲིབ་གཉིས་བག་ཆགས་དང་བཅས་པ་སྤོང་
དགོས་པའི་ཕྱིར། ངེས་ལེགས་ཀྱི་སྐབས་སུ་ཆོས་དང་གང་ཟག་བདེན་པར་འཛིན་
པའི་ཉེས་དམིགས་རྒྱས་པར་བཤད་པ་དང༌། དེ་ལས་ཀྱང་ངར་འཛིན་ལྷན་སྐྱེས་ཉིད་
འཁོར་བའི་རྩ་བ་ཡིན་པས་དེ་མ་སྤངས་ན་རེ་ཞིག་པའི་ཐར་བའང་མི་ཐོབ་ན་རྣམ་
མཁྱེན་ལྟ་ཅི་སྨོས་པའི་ཕྱིར་དེའི་ཉེས་དམིགས་ཡང་ཡང་གསུངས་སོ། །དེ་ནི་སྤྱིར་་་
བཏང་བསྟན་པ་ཡིན་ལ་དམིགས་ཀྱིས་བསལ་བ་ནི་ཐར་འདོད་མཆོག་ལ་ཐམས་ཅད་
མཁྱེན་ཉིད་དུ་མཛོད་ཅེས་ཐེག་ཆེན་ལམ་འབྲས་མཐར་ཐུག་བསྡུས་ནས་སྒྲུབ་པར་
-385

17 དབུ་མ་རིན་ཆེན་ཕྲེང་བ་རྩ་འགྲེལ།
གདམས་པ་འདི་དང་། ཐར་འདོད་དམན་པའི་རིགས་ཉན་རང་རྣམས་ལ་རང་རང་།
གི་ལམ་འབྲས་སྐབས་དང་སྐབས་སུ་བསྟན་ཅིང་དེའི་ལམ་ཡང་ཐེག་པ་ཆེན་པོ་ལས་
གཞན་མ་ཡིན་པས་ཐམས་ཅད་སངས་རྒྱས་ཀྱི་བཀའ་ཡིན་པར་བསྒྲུབས་ནས། ཉན་
ཐོས་སྡེ་བ་དེ་དག་ཐེག་པ་ཆེན་པོ་ལ་སྐུར་བ་འདེབས་པ་ལས་བཟློག་ཅིང་དད་པ་ལ་
སྦྱོར་བར་མཛད་དོ། །སྒྲིབ་པ་གཉིས་ནི་ཡན་ལག་བཅུ་གཉིས་ཀྱི་ནང་ཚན་བདག་
འཛིན་མ་རིག་པ་ལྷན་སྐྱེས་ཀུན་བཏགས་གཉིས་དང་། དེ་ལས་ཆགས་སོགས་ཉོན་
མོངས་པ་ཐམས་ཅད་འབྱུང་བས་ཉོན་མོངས་པ་ཁོ་ན་དང་། བྱང་ཆུབ་སེམས་དཔའི་
ཉོན་མོངས་པ་ནི་རྣམ་པར་རྟོག་པའོ་ཞེས་གསུངས་པས་ཆོས་ཐམས་ཅད་འཁོར་གསུམ་
སོགས་བདེན་པར་འཛིན་པ་ལ་ཉོན་མོངས་པའི་སྒྲ་སྦྱར་ནས་བསྟན་པ་ཤས་ཆེ་ཡང་
ཤེས་སྒྲིབ་ཉིད་ཡིན་ནོ། །སྐྱེས་བུ་ཆུང་ངུ་ཕལ་པའི་རིགས་ལ་གནས་སྐབས་ལྷ་མིའི་
རྒྱུ་མངོན་མཐོའི་ཆོས་ལ་གདམས་པ་ཡིན་ནོ། །གཉིས་པ་ནི། ཚུལ་ཁྲིམས་སོགས།།
མི་དགེ་བཅུ་འཁོར་བཅས་སྤོང་བའི་ཚུལ་ཁྲིམས་དང་ལམ་གྱི་དེད་དཔོན་མ་ནོར་བའི་
སྐྱེ་བོ་བླ་མ་མཆོག་མཉེས་པ་གསུམ་གྱིས་བཀུར་ཞིང་བསྟེན་པ་དང༌། གནོད་པ་དང་
སྡུག་བསྔལ་སོགས་གང་གིས་ཀྱང་རྒྱུད་མི་འཁྲུགས་པའི་བཟོད་པ་དང་ལྡན་པ་དང་
དེ་བཞིན་དུ་གཞན་གྱི་ཕུན་ཚོགས་ཇི་ལྟར་མཐོང་ཡང་ཕྲག་དོག་མི་བཟོད་པ་མེད་པ་
དང༌། ཡོ་བྱད་བློས་མི་ཐོང་བའི་སེར་སྣ་དང་བྲལ་ཞིང་ལན་དང་རྣམ་སྨིན་ལ་རེ་བ་
མེད་པར་བྱས་ནས་རང་དོན་དུ་ནོར་གསོག་པ་མ་ཡིན་པར་གཞན་དོན་གྱི་ནོར་ཅན་
དང་སྟེ། ཅི་ཡོད་གཞན་གྱིས་ཡིན་པར་རྣམ་བརྟག་བྱས་ནས་ཟས་སྐོམ་ཡོ་བྱད་སོགས་
ཀྱིས་ཕོངས་པར་གྱུར་པ་རྣམས་ལ་ཅི་འདོད་ཀྱི་དངོས་པོས་ཕན་པར་བྱེད་པ་འདི་ནི།
ཉན་ཐོས་ཀྱི་དགེ་སློང་གི་ཡོ་བྱད་བདག་དང་གྲོགས་ཉི་ཚེ་བས་ཡིན་པར་བྱིན་གྱིས་
རློབ་པ་དང་མི་འདྲ་བས། བྱང་ཆུབ་སེམས་དཔའི་རབ་བྱུང་གི་ཡོ་བྱད་ལ་བརྟེན་པའི་
ཉེས་ལྟུང་ཁེགས་པར་མ་ཟད་བསོད་ནམས་ཀྱི་ཚོགས་ཆེན་པོ་གསོག་པ་ཡིན་ནོ། །
བྱང་སེམས་སོ་ཐར་ལས། ཤཱ་རིའི་བུ་གཞན་ཡང་བྱང་ཆུབ་སེམས་དཔའ་ནི་ཆོས་
- 386 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད། །
ཐམས་ཅད་ལ་གཞན་གྱིར་འདུ་ཤེས་སྐྱེད་པར་བྱེད་དེ། དངོས་པོ་འགའ་ཡང་མི་
ལོན་ཏོ། །དེ་ཅིའི་ཕྱིར་ཞེ་ན། ཉེ་བར་ལེན་པ་ནི་དོར་བྱ་ཡིན་ནོ་ཞེས་པ་ནས་ལུས་
གཏོང་བའི་བར་དུ་གསུངས་སོ། །སློབ་དཔོན་དཔའ་བོས། གང་ཞིག་ཟང་ཟིང་ནོར་
ལ་ཆགས་བྱེད་པ། །དེ་ལ་བྱང་ཆུབ་སེམས་མཆོག་སྐྱེ་བ་མེད། །སེམས་མཆོག་དེ་ནི་
སྐྱོན་དང་མི་འགྲོགས་ཏེ། ། རྒྱ་མཚོ་ཆེན་པོ་རོ་དང་མི་འགྲོགས་བཞིན། །ཞེས་སོ། །
དེ་བཞིན་དུ་ལམ་གྱི་འགལ་རྐྱེན་དང་མཐུན་རྐྱེན་གྲོགས་ཀྱི་བླང་དོར་བྱ་བ་ནི་བླ་མའམ་
སློབ་དཔོན་སོགས་མཆོག་དམ་པ་དག་ནི་ཡོངས་སུ་གཅེས་པར་བཟུང་ནས་རྟག་ཏུ་
འགྲོགས་པ་དང༌། 
མཆོག་མིན་པ་སྡིག་གྲོགས་འཁོར་བར་ཞེན་པ་དང་ལྟ་སྤྱོད་ལོག་
པའི་བཤེས་གཉེན་འཇིག་རྟེན་ཆོས་བརྒྱད་ཁོ་ན་དོན་དུ་གཉེར་བ་བསྟན་པའི་ཆོམ་
རྐུན་དུ་གྱུར་པ་རྣམས་ནི་རྒྱང་རིང་དུ་དོར་ཏེ་སྤོང་བ་དང་སྟེ། དཀོན་བརྩེགས་ལས།
ཆོས་སྨྲའི་དགེ་བཤེས་གང་ཡིན་བསྟེན་གྱིས་ལ། །སྡིག་པའི་གྲོགས་པོ་ལན་འགའ་
ཡང་མི་བསྟེན་ཅིག །ཚུལ་ཁྲིམས་ལྡན་དང་མང་དུ་ཐོས་ཀྱིས་ལ། །དམ་པའི་དོན་གྱི་
མུ་གཅིག་ཤེས་པར་མཛོད། །ཅེས་གསུངས་སོ། །དེ་ནས་ལས་སུ་བྱ་བ་མཐར་ཐུག་
པ་ནི་སྐྱེས་བུ་དམ་པའི་བྱ་བ་མདོར་བསྡུ་ན་རྒྱལ་བ་རྣམས་ཀྱི་ལུང་རྟོགས་ཀྱི་དམ་པའི་
ཆོས་མ་ལུས་པ་ཐོས་སོགས་ཀྱིས་ཡོངས་སུ་བཟུང་སྟེ་གཞན་ལའང་འཆད་ཅིང་སྤེལ་
བར་བྱའོ། །གང་གི་ཆེད་དུ་ན་གཞན་དོན་དུ་མཐར་ཐུག་གི་བྱང་ཆུབ་ཆེན་པོ་ཐོབ་
པའི་ཕྱིར་དུའོ། །དེ་ལྟ་བུའི་དོན་ཆེན་པོ་རྣམ་པ་གཉིས་པོ་ཆེད་དུ་གཉེར་བའི་སྐལ་བ་
ཅན་རྣམས་ཀྱིས་རྟག་ཏུ་འབད་པར་བྱ་བ་ཡིན་ཏེ། བྱང་ཆུབ་ཆེན་པོ་དོན་གཉིས་
འགྲུབ་པའི་འབྲས་བུ་དང་རྒྱུ་ནི་ས་དང་ལམ་གྱི་དམ་པའི་ཆོས་མ་ལུས་པ་སྟེ་གཞུང་
དོན་གྱི་གཙོ་བོ་རྣམས་བསྡུས་ཏེ་མཇུག་བསྡུ་བའི་ཚུལ་གྱིས་གདམས་པའི་ཕྱིར་རོ། །
དྲན་ཉེ་ལས། དམ་ཆོས་བསྒྲགས་པ་མཉན་ནས་ནི། །སྤེལ་ལ་ཉེར་བསྟེན་མཁས་པ་
ནི། ། རྒ་དང་འཆི་བ་སྤངས་པ་ཡི། །བླ་ན་མེད་པའི་གནས་སུ་འགྲོ། །ཞེས་དང་དམ་
པའི་ཆོས་འཆད་ཉན་གྱི་ཚེ་གོམ་པ་གཅིག་འདོར་རམ་ཐ་ན་དབུགས་དབྱུང་རྔུབ་ཡན་
- 387

༣༩# དབུ་མ་རིན་ཆེན་ཕྲེང་བ་རྩ་འགྲེལ། ལོ་
ཆད་དམ་པའི་ཆོས་ཡོངས་སུ་འཛིན་པ་ཡིན་ཞིང་ཕན་ཡོན་མཐའ་ཡས་པ་མདོ་ལས་
གསུངས་པ་དང་། བྱང་ཆུབ་སེམས་དཔའི་སྨོན་ལམ་གྱི་མཐིལ་དུ་བྱ་བའང་ཡིན་ནོ། །
ལེའུའི་མཚན་ནི་རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ་ཞེས་བྱ་བ་ལས་ཁྱིམ་པ་
དང་རབ་ཏུ་བྱུང་བ་ཀུན་གྱི་བསླབ་པ་བསྟན་པ་སྟེ་ལེའུ་ལྔ་བའི་འགྲེལ་བའོ
བཞི་པ་མཇུག་གི་དོན་ལ་གཉིས། བསྟན་བཅོས་འདི་གང་གིས་མཛད་པ་དང་གང་
གིས་བསྒྱུར་བའོ། །དང་པོ་ནི། རྒྱལ་པོ་ལ་གཏམ་བྱ་བ་སོགས། གཙོ་བོར་རྒྱལ་པོ་
ལ་གཏམ་བྱ་བ་རིན་པོ་ཆེའི་ཕྲེང་བ་ཞེས་བྱ་བ་དམ་པའི་ཆོས་ཀུན་གྱི་སྙིང་པོའི་དོན་
གསལ་བར་བྱེད་པ་འདི་ཉིད། སྟོན་པ་ཐུབ་པའི་དབང་པོས་མདོ་སྔགས་ཀྱིས་བསྡུས་
པའི་བསྟན་པ་ཡོངས་སུ་རྫོགས་པ་འགྲེལ་བ་པོར་མདོ་རྒྱུད་དུ་མ་ནས་ལུང་བསྟན་
པའི་སློབ་དཔོན་བདག་ཉིད་ཆེན་པོ་དཔལ་མགོན་འཕགས་པ་ཀླུ་སྒྲུབ་རྡོ་རྗེ་ཐེག་་་་
། །མཁས་
པའི་བརྟུལ་ཞུགས་མཆོག་གྲུབ་པ་དེ་ཉིད་ཀྱིས་མཛད་པ་རེ་ཞིག་རྫོགས་སོ
པ་ཁ་ཅིག་གཞུང་འདི་གཏམ་ཚོགས་སུ་བཞག་དབུ་མ་རིགས་ཚོགས་ཀྱི་གྲངས་སུ་མི་
བགྲང༌། ཁ་ཅིག་ནི་རིགས་ཚོགས་དྲུག་གི་ཡ་གྱལ་དུ་བགྲང་འདུག སྤྱིར་དབུ་མ་དང་
གཏམ་བྱ་བ་མི་འགལ་ཞིང་གཙོ་ཆེར་རྒྱལ་པོ་ལ་ལུགས་གཉིས་འབེལ་གཏམ་དུ་བྱས་
པའི་མཚན་འདོགས་ཚུལ་ཡིན་ལ། རྒྱལ་པོའི་ཆོས་ལུགས་མ་ཟད་ཟབ་མོ་བདག་
མེད་གཉིས་རྒྱས་པ་དང་རྒྱ་ཆེ་བ་ས་བཅུ་ལ་སོགས་པ་མང་དུ་གསུངས་པས། དབུ་མ་
ལ་འཇུག་པ་བཞིན་དུ་དབུ་མའི་གཞུང་དུ་བྱས་ནས་རིགས་ཚོགས་དྲུག་ཏུ་བགྲངས་
ན་ཚིག་གསལ་གྱི་མཇུག་རྩོམ་དུ་འདི་ཉིད་བགྲངས་པ་འདྲའོ། །གཉིས་པ་ནི། རྒྱ་
བསྟན་པ་སྔ་དར་ལ་ཆོས་རྒྱལ་ཚངས་པ་ལྷའི་མེ་ཏོག་གི་སྨོན་ལམ་གྱི་
གར་སོགས། 
སྟོབས་བཙན་པས། སངས་རྒྱས་ཀྱི་ས་ལ་བཞུགས་པའི་རྒྱལ་དབང་པདྨ་སོགས་
གྲུབ་པའི་སློབ་དཔོན་དུ་མ་དང་པཎྜི་ཏ་མང་དུ་བྱོན་ནས་གངས་ལྗོངས་མདོ་སྔགས་
ཀྱི་ཆོས་ཀྱི་ཉིན་བྱེད་གསར་དུ་ཤར་བའི་དུས་སུ། རྒྱ་གར་གྱི་མཁས་པོ་བིདྱ་ཀ་ར་པྲ་
གངས་ཅན་གྱི་མིག་གཅིག་པུ་བོད་ཀྱི་སྤྲུལ་པའི་ལོ་ཙཱ་བ་ཆེན་པོ་ཀ་ཅོག་ཞང་
བྷ་དང༌། 
- 388 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
གསུམ་གྱི་ནང་ཚན་བནྡེ་ཀ་བ་དཔལ་བརྩེགས་ཀྱིས་རྒྱ་སྐད་ལས་བོད་སྐད་དུ་བསྒྱུར་
ཅིང་ཞུས་ཏེ་གཏན་ལ་ཕབ་པའོ། །སླད་ཀྱི་ཡང་འགྱུར་གཅིག་གི་དུས་སུ་རྒྱ་གར་གྱི་
མཁན་པོ་ཤཱི་ཀ་ན་ཀ་ཝརྨ་དང་། བོད་ཀྱི་རྙིང་མའི་ལོ་ཆེན་བནྡེ་པ་ཚབ་ཉི་མ་གྲགས་
ཀྱིས་རྒྱ་དཔེ་གསུམ་ལ་གཏུགས་ནས། འཕགས་པ་ཡབ་སྲས་ཀྱི་དགོངས་པ་ཐུན་
མོང་མ་ཡིན་པ་དང་མཐུན་པར་བསྒྱུར་ཅིང་སྐད་གསར་བཅད་ཀྱིས་བཅོས་ཏེ་གཏན་
ལ་ཕབ་པའོ། །འགྱུར་སྔ་མ་ནི་ཨོ་རྒྱན་དང་རྒྱ་ནག་སོགས་ཡུལ་སོ་སོའི་བརྡ་སྐད་
སོར་བཞག་མཛད་པ་མང་བས་བོད་སྐད་ལ་སྦྱར་མི་བདེ་བ་རྣམས་ཕྱག་རྡོར་སྤྲུལ་པ་
མངའ་བདག་ཆེན་པོ་རལ་པ་ཅན་གྱི་བཀས་ཡུལ་དབུས་ཀྱི་སྐད་དང་མཐུན་པར་་་་་
བསྒྱུར་ཞིང་། སྒྲ་འགྱུར་གཙོ་བོར་མ་མཛད་པར་དོན་འགྱུར་དུ་བྱས་པས་ཞལ་གསལ་
ཞིང་དོན་འཇལ་བ་ལ་རླབས་ཆེ་བ་ཡིན་ནོ། ། ན་མོ།
སྔོན་གྱི་ལོ་ཙཱ་བ་དེ་དག་ས་ལ་གནས་པའི་བྱང་སེམས་ཤ་སྟག་ཡིན་པར་ངེས་ཏེ།
གསུང་རབ་མཐའ་དག་གི་སྡུད་པ་པོ་ཡིན་པར་དྲི་མེད་འོད་ཀྱི་ལུང་གིས་ཟིན་པའི་་་་
ཕྱིར་རོ།། །།སྨྲས་པ། གང་ཐུགས་རྒྱ་མཚོར་འཁྲུངས་པའི་ངོ་མཚར་གཏམ། །ཐུབ་
བསྟན་གླིང་བཞིར་གསལ་བའི་ཉི་ཟླ་བཞིན། །དོན་བཟང་འབུམ་ཕྲག་འབར་བའི་
སྣང་བ་ཅན། །བསམ་ཡས་འགྲོ་བའི་ལམ་མཆོག་གཅིག་ཏུ་གྲུབ།༡།ལེགས་བཤད་
གང་ཡིན་རྒྱལ་བས་གསུང་ཉིད་གཅེས། །གཏན་ཚིགས་ཏིང་འཛིན་རྒྱལ་པོ་དཔང་
ཡིན་ན། །རྣམ་དག་ཆོས་ཚུལ་མཚན་ཉིད་བཞི་ལྡན་འདིར། །བློ་བཟང་སྐལ་བ་ཅན་
རྣམས་ཅིས་མི་ཕྱོགས།༢།འཁོར་བའི་ཆོས་ལ་མུ་སྟེགས་མི་འཆའ་བར། །ཐར་གླིང་
རིན་ཆེན་ཁང་བཟང་འཇུག་འདོད་རྣམས། །སྟོང་ཉིད་སྙིང་རྗེ་རོལ་པའི་རྩལ་འཆང་
ན། །སྙོམ་ལས་མལ་དུ་སུ་ཞིག་ལུས་པར་འགྱུར།༣།བསྐལ་པ་དུ་མར་ཉིན་བྱེད་ཅི་
སྙེད་པས། །མ་བསལ་ཡུན་རིང་གོམས་པའི་རྨོངས་མུན་གང་། །ཅིག་ཆར་སེལ་མཛད་
རང་བྱུང་ཡེ་ཤེས་ཉིད། །ལྷན་ཅིག་བྱེད་རྐྱེན་འདི་འདྲ་ཐོས་ལ་རག༤།མང་ཐོས་དགྱེས་
པར་རོལ་བས་མྱོས་གྱུར་མོད། །ད་དུང་ཤེས་བྱའི་རྣམ་གྲངས་འབྱམས་ཀླས་ལ། །
- 389 -

།» ཀྱི་དབུ་མ་རིན་ཆེན་ཕྲེང་བ་རྩ་འགྲེལ། ཡོད་
རབ་དགའི་བློ་གྲོས་ངལ་བ་འཛིན་མཛད་པའི། །མཁས་དབང་རྣམ་ཐར་བཟང་པོའི་
དཔལ་ལ་ལྟོས།༥།བློ་མིག་བྲལ་བའི་ཉེས་ལྡན་སྐྱེ་བོའི་ཁྲོད། །འདོད་ཡོན་མི་གཙང་
འདམ་གྱི་རྫིང་བུ་རུ། །མི་གཙང་སྤྱོད་པ་སྲིན་བུའི་གཡོ་འགུལ་ལ། །ཆོས་ཀྱི་བཞིན་
མདངས་ཉམས་འདིར་ཡིད་རེ་སྐྱོ།༦།བཅུད་ལྡན་ཆོས་ཀྱི་རྫ་རྔ་ཡིས། །ལུས་མེད་དགའ་
བ་སྐྱེད་པ་ཙམ། །ཆུ་ཁུར་འདུས་པའི་སྒྲ་བྱུང་བས། །གཙུག་ལྡན་རོལ་རྩེད་སྒྱུར་བ་
བཞིན།༧།ཆོས་བརྒྱད་རྩུབ་མོས་རེག་མིན་ཞིང་། །ལས་ཉོན་སེར་བུའི་ངད་མི་མངོན། །
སྔོན་མེད་དགའ་བའི་ངོ་མཚར་ཅན། །ཆོས་ཀྱི་མེ་ཏོག་སྐྱེད་ཚལ་བཟུང་།༨།ལེགས་
གསུང་རྟེན་འབྱུང་རོ་གཅིག་གང་། །སྐྱེ་བ་མེད་པའི་དོན་འཚལ་བ། །ལྷ་དབང་མིག་
སྟོང་ལྡན་པ་ཡིས། །ཇི་སྙེད་མཐོང་བས་མཚོན་ནམ་ཅི།༩།རྣོ་བའི་ངར་བཏགས་མ་
བྱས་ཀྱང་། །ཤེས་རབ་མཚོན་གྱི་གསང་བ་ཡིས། །ཀུན་སྦྱོར་འཆིང་བ་བརྒྱ་ཕྲག་དག
།ཅིག་ཆར་གཅོད་མཛད་ཁྱད་ཆོས་འཕགས།༡༡།རབ་དགའ་ཐོབ་པོ་ཀུན་མཁྱེན་རྗེའི། །
བསྟན་པ་བདུད་རྩིའི་བཅུད་འཐུང་བ། །གྲངས་མེད་ཞི་བར་གཤེགས་སོ་ཞེས། ཐོས་
པས་དད་ལྡན་གཞོན་པའི་ཡིད།༡༡།སྔོ་ལྗོང་གསར་དུ་ལངས་པ་ཡིས། །ཞིང་པ་དག་
ནི་ཀུན་དགའ་བཞིན། །རང་སྐལ་བསོད་ནམས་ཀླུང་རྡོལ་བས། །བཞིན་གྱི་པདྨོ་དག་
པར་བཀྲུ།༡༢།བརྡ་ལ་མ་བྱང་བྱིས་པ་ཡིས། །ཆུ་ཟླ་དངོས་པོར་འཛིན་པ་ལྟར། །
འཕགས་པའི་རང་སྣང་སྒྱུར་མ་ལ། །རྨོངས་པས་ཚུལ་མིན་ལོག་པར་ལྟ།༡ ༣།གསུང་
རབ་ས་བཅུད་འབུམ་ལས་ལེགས་སྦྱར་བའི། །དོ་ཤལ་གསར་བའི་སྣང་བ་སྦྱིན་པ་
ཡིས། །དོགས་པའི་མཐོང་བ་གང་གི་དགྲར་གྱུར་པ། །རྗེས་སུ་མཐུན་པ་མེད་ཕྱིར་
གུད་དུ་ཡལ།༡༤།ཚིག་དོན་འདབ་མ་བཅུད་ཀྱི་ཟིལ་མངར་ཅན། །བློ་གྲོས་ཨུཏྤལ་
རིགས་ལྡན་གཞན་གྱི་ཡི་གར་སྨན་གྱུར་པས། །ཆོས་རབ་
ལྡེམ་པས་བོས་པ་ཡི། །
རྣམ་པར་འབྱེད་པའི་སྐྱེས་སུ་སྦྱིན།༡༥།ངན་རྟོག་ཁྲོན་པས་རབ་བསླུས་པ། །གང་ཞིག་
ལག་འགྲོའི་ཁེངས་པ་ཅན། །དམ་པའི་ངང་ཚུལ་རྒྱ་མཚོ་ལ། །འཇུག་པར་མི་སྤྲོ་རང་
གཤིས་ངོམས།༡༦།ས་སྙིང་གཤིས་ངན་ལྕགས་ཀྱི་གཞིར། །མིག་མང་རིས་བྲིས་ཟ་
-390

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
འོག་གི། །གནས་ལུགས་བཞིན་དུ་དམ་པའི་དོན། ། གང་ལ་འདྲེས་སམ་རྣམ་པར་
དཔྱོད།༡༧།རྐང་འཐུང་དམན་པའི་དོག་པ་ལ། །ཙན་དན་དཀར་པོའི་མེ་ཏོག་བཞིན། །
འབྲས་མེད་ངལ་བ་མང་བསྐྱངས་པའི། །དོན་ལ་མཁས་པ་སུ་ཞིག་འཁྲུལ།༡༨།སྲ་
མཛེས་ལུང་གི་དར་སྐུད་ལ། །རིན་ཆེན་ནོར་གསང་ཁད་བསྒྲིགས་པ། །དམ་པའི་སྐྱེ་
བོ་གྲལ་གཤམ་དུ། །ངོམས་ན་ངོ་མཚར་ལྷ་ཡིས་སྒྲོགས།༡༩།གངས་ལྗོངས་ཐོག་མའི་
ཤིང་རྟ་ཡི། །ཉིན་བྱེད་ཀྱིས་ཕྱེས་སྔ་འགྱུར་དང་། །ལུང་ཟིན་སྤྲུལ་པའི་ལོ་པན་གྱི། །
ཁྱད་ཆོས་བཀའ་དྲིན་གཞལ་ལས་འདས།༢༠།ཚུལ་འདིའི་བསོད་ནམས་ནམ་མཁའི་
ཆར་སྤྲིན་གྱི། །མཛའ་གྱུར་བསྟན་པ་འཛིན་མའི་ཁྱོན་ཀུན་ཀྱང་། །དབྱར་ཀྱི་ཕུན་
ཚོགས་བཞིན་དུ་ངོམས་གྱུར་ནས། ། མཐའ་ཡས་སྐྱེ་དགུ་དགའ་བས་དབུགས་འབྱིན་
གྱུར།༢༡།སྲིད་མཚོར་འགྲོ་བ་འདོན་མཛད་ཐུགས་རྗེའི་ཕྱག །ཡུན་རིང་སྐྱོང་བའི་
སྙིང་སྟོབས་ཟླ་མེད་པ། །བྱང་ཆུབ་སེམས་ཀྱིས་ཡང་ཡང་བཀྲུས་པའི་བཞིན། །སྟོན་
མཛད་སེམས་དཔས་རྒྱལ་ཁམས་ཡོངས་ཁྱབ་ཤོག ༢ ༢། ཡིད་བཞིན་ནོར་མཆོག་ལྟ་
བུའི་ཡོན་ཏན་གྱིས། ། རྒྱུད་གཙང་ཡེ་ཤེས་སྣང་བ་སྦྱིན་མཛད་ཅིང་། ། བསྟན་འགྲོའི་
བྱ་བ་རླབས་ཆེན་འདེགས་བཟོད་པའི། །མཁས་གྲུབ་དམ་པས་གླིང་འདི་གང་གྱུར་
ཅིག ༢༣། ཕྱོགས་ཀྱི་འདུས་སྡེ་མཐུན་པའི་ངང་ཚུལ་དག །ཆོས་སྤྱོད་རྒྱལ་རྔ་བཟང་པོ་
རྒྱུན་འཁྲོལ་བས། །དཀར་ཕྱོགས་ལྷ་ཡི་ཤིས་པ་གྲོགས་གྱུར་ནས། ། ས་གསུམ་དགེ་
མཚན་གྲགས་པས་ཡོངས་སུ་གསལ།༢༤། ལྷ་ལམ་མི་ཤེས་རང་སྒྲོགས་ཆོས་སྐད་་་་
ཀྱིས། ། བྱ་རོག་འདུས་པའི་མདུན་དུ་ཤབ་རྒྱུག་ཚེ། །ཟིལ་གནོན་རྡོ་རྗེའི་འགོས་དང་
དབྱངས་གཅིག་གིས། །རང་འདོད་ཚང་ཚིང་ནགས་སུ་བསྐྲད་པར་གྱུར།༢༥།བཀྲ་
ཤིས་རྒྱལ་བ་མཆོག་གི་རྣམ་གསུམ་གྱི། །འཁོར་ལོ་གྲགས་ཆེན་མི་མངོན་ལྐོག་གྱུར་
ཀྱང་། །དམ་ཆོས་མ་ལུས་དྲན་པའི་གཟུངས་ཐོབ་ནས། །བརྗེད་མེད་སྲིད་པའི་མཐར་
ཡང་འཛིན་པར་ཤོག ༢༦།སྐྱེས་ཐོབ་བསླབ་པ་གསུམ་གྱི་ནོར་ལྡན་པའི། ། རྟེན་བཟང་
མཁས་གྲུབ་དབང་པོའི་ཡོངས་འཛིན་བཅས། །རང་འདོད་བློ་དང་དུག་ཅན་གྲོགས་
- 391 -

༈ཌ དབུ་མ་རིན་ཆེན་ཕྲེང་བ་རྩ་འགྲེལ། ༡ མི་
སྤངས་ནས། །བྱམས་བརྩེའི་འགྲོ་བ་ཡོངས་ཀྱི་བཤེས་སུ་གྱུར།༢༧།འདི་ཉིདབཀའ་
དང་དམ་པའི་ལེགས་བཤད་ལ། །བརྟེན་ཀྱང་བྱིས་བློ་འཁྲུལ་བས་བསླད་སྲིད་ན། །
མཆོག་བརྙེས་མ་ལུས་དགོངས་པའི་ཆུ་ཀླུང་དུ། །བཤགས་ན་དག་པའི་གནང་བ་
སྦྱིན་གྱུར་ཅིག༢༨།རྒྱལ་པོ་ལ་གཏམ་བྱ་བ་དབུ་མ་རིན་པོ་ཆེའི་ཕྲེང་བའི་འགྲེལ་བ་
ལུང་གི་གསལ་བྱེད་ཅེས་བྱ་བ་འདི་ཉིད། ཉེར་གནས་བློ་གསར་ཀློག་པ་དོན་གཉེར་
དག་ལ་ཕན་སྙམ་དང་རང་ཉིད་ཚེ་རབས་སུ་ལེགས་བཤད་གོམས་པར་སྨོན་ལམ་གྱི་
རྐྱེན་དུ་དམིགས་ནས། རང་ལོ་བདུན་ཅུའི་དུས་སུ་སྔ་འགྱུར་བསྟན་པའི་ཆོས་དགོན་
བྲག་ལྷ་རྫོང་གི་ཡང་དབེན་མཁར་རྒང་འཆི་མེད་རི་ཁྲོད་ནས། སངས་རྒྱས་དགེ་
བའི་བཤེས་གཉེན་གྱི་རྣམ་པར་བཟུང་བ་དུ་མའི་ཞལ་གྱི་བདུད་རྩི་ཐོབ་པ་མཁན་པོ་
ཆོས་ཀྱི་མིང་ཅན་ནམ་བཤད་སྒྲུབ་བསྟན་པའི་རྒྱལ་མཚན་ཞེས་འབོད་པས་བྲིས་པ་
སྟེ། དགག་བཞག་གི་ཚིག་ཡོད་པ་རྣམས་ནི་རང་ལ་སྡང་ཞུགས་གྱིས་འཁུ་ཞིང་གཞུང་
བ་ཁ་ཅིག་ལ་ཡིན་གྱི་དམ་པ་གོང་མ་དག་གི་གསུང་ལ་ཟུར་ཟ་བས་སྨྲས་པ་ནི་མིན་ནོ། །
ཨོཾ་སྭ་སྟི། ཐུབ་བསྟན་ཡོངས་རྫོགས་གསལ་བྱེད་ཀླུ་སྒྲུབ་ཀྱིས། །ཆོས་རྒྱལ་རྣམས་
ལ་ཆེད་དུ་གཏམ་བྱ་བ། །སྐྱེས་བུ་གསུམ་གྱི་ལམ་སྲོལ་ཀུན་སྣང་བའི། ། ངོ་མཚར་
བསྟན་བཅོས་རིན་ཆེན་ཕྲེང་བ་ཉིད། །རྣམ་བཤད་དྲང་ངེས་ལུང་གིས་ཆེས་གསལ་
ཞིང་། །སྲིད་ཞིའི་དགེ་ལེགས་བྱེ་བས་མཚོན་མིན་པའི། །ཆོས་སྦྱིན་འཛད་མེད་འདོད་
འབྱུང་ཡོངས་འདུའི་ལྗོན། །བསྟན་པའི་བཙས་སུ་སྤར་གྱི་ཕྱི་མོར་བསྐྲུན། །བཤད་
སྒྲུབ་ཐོས་བསམ་སྒོམ་པའི་ཆ་རྐྱེན་དུ། །དམིགས་པའི་དགེ་ཚོགས་འཆི་མེད་སྤྲིན་
ཕུང་ལས། །བཀྲ་ཤིས་སྣང་བ་ཀུན་གྱི་ཆར་འབེབས་པས། །ཕན་བདེ་དུས་ལེགས་
འབྲས་ལྟར་རྒྱས་གྱུར་ཅིག །སྐལ་བཟང་ལས་སྨོན་ཅན་དག་དོན་ཆུང་བའི། །ཆོས་
བརྒྱད་ཚེ་འདིའི་ཆོ་གས་མི་གཡེང་བར། ། ལེ་ལོའི་རྒྱ་དང་བྲལ་ནས་ཉིན་མཚན་དུ། །
འཆད་རྩོད་རྩོམ་པའི་སྙན་དབྱངས་སྒྲོགས་པར་གྱུར། ། ས་ཡི་བདག་པོ་ཕྱོགས་ན་
བཞུགས་པ་རྣམས། །ཆོས་བཞིན་མཛད་པས་དབུ་རྨོག་བཙན་པ་དང་། ། ཆབ་སྲིད་
- 392

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད
དར་ཞིང་བསྟན་འགྲོའི་རྩ་ལག་ཏུ། ། ས་ཡིན་
ཡོངས་གྱུར་ཆོས་ཀྱི་རྒྱལ་པོ་ཉིད་གྱུར་ཅིག །དཀར་ཕྱོགས་དགྱེས་པའི་དགེ་མཚན་
ཉི་ཟླའི་གཟིས། །ནག་ཕྱོགས་འབྱུང་པོའི་གདུག་སྣང་དེངས་གྱུར་ནས། ། ས་གསུམ་
སྐྱེ་རྒུའི་རྫོགས་ལྡན་ཡངས་པོ་རུ། །འོད་གསལ་ནམ་མཁའི་དབྱིངས་ལྟར་འཆར་
བར་ཤོག །འབྲེལ་ཐོགས་ཀུན་བཅས་མར་གྱུར་འགྲོ་བའི་ཚོགས
། །རྣམ་དཀར་དུས་
ཀྱིས་བསྐྱེད་པའི་མངོན་མཐོའི་ལྗོངས། །རྟག་པར་སྤྱོད་ཅིང་རིང་མིན་འགྲོ་བའི་
དཔལ། །མཆོག་གི་གོ་འཕང་བདེ་བླག་འགྲུབ་གྱུར་ཅིག །ཅེས་པའང་འགྲེལ་བཤད་
མཁན་པོ་རང་ཉིད་ཀྱིས་སྨྲས་པ་སརྦ་དཱ་ཀ་ལྱཱ་ནཾ་བྷ་བ་ཏུ། ། སྐྱེ་བར་
- 393

དབུ་མ་རིན་ཆེན་ཕྲེང་བ་རྩ་འགྲེལ། དགེ་
1:| ༄༅། །དབུ་མའི་དཀའ་གནད་མཐའ་དཔྱད་སྙིང་པོ་རབ་ བ
ཀྱི་འབྱུང་ ག སལ་བཞུགས་སོ། ། ༣་་་་་་་་་་་
༄༅། །དེ་ཡང་ཤིང་རྟ་ཆེན་པོ་ཀླུ་སྒྲུབ་ཀྱིས། དབུ་མ་རིན་ཆེན་ཕྲེང་བ་ལས། ཇི་སྲིད་
ཕུང་པོ་འཛིན་ཡོད་པ། །ཞེས་སོགས་གསུངས་པ་འདིར་ཅུང་ཟད་དཔྱད་ན། ཇི་ལྟར་
ཡན་ལག་གི་ཆ་དུ་མ་འདུས་པའི་ཚོགས་པ་ལ་ཤིང་རྟར་འཛིན་པ་བཞིན་ཏེ། མདོ་ལས།
ཇི་ལྟར་ཡན་ལག་ཚོགས་རྣམས་ལ། །བརྟེན་ནས་ཤིང་རྟར་བརྗོད་པ་བཞིན། །དེ་བཞིན་
ཕུང་པོ་རྣམས་བརྟེན་ནས། །ཀུན་རྫོབ་སེམས་ཅན་ཞེས་བྱའོ། །ཞེས་དང་། དགེ་སློང་
དག་དགེ་སྦྱོང་ངམ་བྲམ་ཟེ་གང་སུ་དག་ཅིག་བདག་གོ་སྙམ་དུ་ཡང་དག་པར་རྗེས་སུ་
ལྟ་བ་དེ་དག་ནི་ཉེ་བར་ལེན་པའི་ཕུང་པོ་ལྔ་པོ་འདི་དག་ཁོ་ན་ལ་ཡང་དག་པར་རྗེས་
སུ་བལྟའོ་ཞེས་གསུངས་པ་ལྟར། སྲིད་པའི་རྩ་བ་འཇིག་ལྟ་ངར་འཛིན་ལྷན་སྐྱེས་ཀྱིས་
ཞེན་ཡུལ་ངའམ་བདག་ཏུ་འཁྲུལ་བའི་གཞི་ནི་གཟུགས་སོགས་རགས་པའི་ཕུང་པོ་
འདི་ཉིད་དོ། །དེ་རྐྱེན་ཉིད་འདི་བ་ཙམ་ལ་བརྟགས་པ་མ་ཡིན་པར་རྟག་པ་དང་གཅིག་
པུ་རིལ་པོ་ཉིད་དུ་བདེན་པར་འཛིན་པ་ལས་ངར་འཛིན་དང་ལས་ཉོན་སྐྱེ་བའི་དོན་ཏེ།
ཇི་སྐད་དུ། བདེན་པར་འཛིན་པའི་དབང་གིས་སྐྱོན། །ཆགས་དང་སྡང་ལ་སོགས་པ་
ཡི། །དགྲ་རྣམས་རང་བྱུང་དེ་བཟློག་ན། ། དེ་རྣམས་འབྱུང་བ་ག་ལ་འགྱུར། །ཞེས་
གསུངས་སོ། །ལུང་ལས་ཀྱང་བྱིས་པ་རྣམས་རིམ་གྱིས་ཁ་དྲང་བའི་ཕྱིར་དང་པོ་གཟུགས་
མི་རྟག་པ་དང་སྡུག་བསྔལ་བ་སྟོང་པ་བདག་མེད་པ་དང་། དེ་ནས་གཟུགས་ནི་ལུ་བ་
རྡོས་པ་འདྲ། །ཞེས་ཆོས་བདག་མེད་པའང་མདོར་བསྡུས་མཚོན་པ་ཙམ་བསྟན་ཏོ། །
དེ་ཙམ་མ་རྟོགས་པར་གང་ཟག་གི་བདག་མེད་པ་རྟོགས་པའི་ཐབས་མེད་པ་ལ་་་་་
དགོངས་སོ། །སློབ་དཔོན་ཀླུས་ཀྱང་། མཚན་མ་མེད་པ་མ་རྟོགས་པར། ། ཁྱོད་ཀྱིས་
ཐར་པ་མེད་པར་གསུངས། །དེ་ཕྱིར་ཁྱོད་ཀྱིས་ཐེག་ཆེན་ལས། །དེ་ནི་ཚང་བར་བསྟན་
པ་ལགས། །ཞེས་གསུངས། དེ་བས་གོང་དུ་ཆོས་ཐམས་ཅད་རིགས་པ་དུ་མས་གྲངས་
- 394 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དང་དུས་ཀྱིས་སྒོ་ནས་གཏན་ལ་ཕབ་པ་དང༌། སྒོམ་དགོས་པར་མ་གསུངས་ཏེ། གདུལ་
བྱའི་བློ་དང་འཚམ་པའི་ཐེག་པ་གོང་འོག་གི་ཐུན་མོང་མ་ཡིན་པའི་ཁྱད་པར་དང་གོ་
རིམ་མ་འདྲེས་པ་བཞག་པའི་ཕྱིར་རོ། །དེའི་ཕྱིར་སློབ་དཔོན་གྱི་གསུང་འདི་དགོངས་
པ་ཅན་དུ་རིག་པར་བྱའོ། །གང་གི་ཕྱིར་ཉན་ཐོས་རྣམས་གཟུགས་རང་བཞིན་གྱིས་
སྟོང་པར་བཤད་པས་མི་བཟོད་ཅིང་། གཟུགས་ལ་དམིགས་ནས་འདུན་པའི་འདོད་
ཆགས་དང་བྲལ་བའི་ཚུལ་གྱིས་གཟུགས་སྤོང་ངོ་ཞེས་འདོད་ཀྱི་གཟུགས་རང་བཞིན་
གྱིས་མེད་པར་དཔྱད་ནས་སྤོང་བར་མི་འདོད་པ་དང་། ཇི་སྐད་དུ། ཕྲ་རྒྱས་སྤང་བ་
མ་ཡིན་དང་། །ཡུལ་ནི་ཉེ་བར་གནས་པ་དང་། །ཚུལ་བཞིན་མ་ཡིན་ཡིད་བྱེད་ལས། །
ཉོན་མོངས་རྒྱུ་ནི་ཚང་བ་ཡིན། །ཞེས་པས་སྲིད་རྩ་ཕྲ་རྒྱས་མ་ལུས་པ་སྤངས་པས་ཡུལ་
ཡོད་ཀྱང་མི་རྟག་པ་ལ་སོགས་པ་ཚུལ་བཞིན་ཡིད་ལ་བྱེད་པའི་ཕྱིར་ལས་ཉོན་སྐྱེ་བའི་
རྒྱུ་མ་ཚང་བར་འདོད་པ་དང་། ཐར་པ་ཐོབ་པ་ལ་བདེན་བཞི་མཐོང་བ་ཙམ་གྱིས་
ཆོག་པར་སེམས་པ་དང་། སྟོང་ཉིད་ལ་སྐུར་པ་འདེབས་པ་བཟློག་པའི་ཕྱིར། འདུས་
པ་དོན་མེད་ཉིད་ཀྱི་ཕྱིར། །གཟུགས་ཀྱང་དོན་དུ་དོན་མེད་དོ། ། དེ་
ཞེས་པ་ལ་སོགས་པས་སྤྱིར་ཉན་རང་ལའང་ཆོས་ཀྱི་དེ་ཁོ་ན་རྟོགས་པ་ཡོད་པ་རིགས་
པ་དུ་མས་བསྒྲུབས་པ་ཡིན་ལ། ཐེག་པ་གསུམ་གྱི་རྟོགས་པ་ལ་མཐོ་དམན་ཡོད་པ་
མེ་ཆུང་ངུ་ནས་ཆེར་མཆེད་པའི་དཔེ་ཡོད་པས། ཐེག་ཆེན་ནས་བཤད་པ་ལྟར་གྱི་དེ་
ཁོ་ན་ཉིད་རྒྱས་པར་རྟོགས་དགོས་པའི་དོན་མ་ཡིན་པ་ཤེས་པར་བྱའོ། །གང་གི་ཕྱིར།
ཆོས་ཐམས་ཅད་ཚུལ་གཅིག་པ་དང་མཚན་མ་མེད་པ་དང་ཤིན་ཏུ་ཟབ་མོ་མཐའ་ཀུན་
ལས་འདས་པ་དང་བདེ་བར་གཤེགས་པའི་སྙིང་པོ་ལ་སོགས་པ་དེ་དག་གི་སྤྱོད་ཡུལ་
མ་ཡིན་པར་གསུངས་པའི་མདོ་རྒྱུད་ཀྱི་ལུང་རྣམས་ལས་བརྒལ་མི་ནུས་པའི་ཕྱིར་དང་།
རྒྱུད་བླ་མའི་འགྲེལ་བར། གང་ཟག་བཞི་པོ་འདི་དག་ནི་དེ་བཞིན་གཤེགས་པའི་
སྙིང་པོ་ལྟ་བ་ལ་མིག་དང་མི་ལྡན་པར་ཤེས་པར་བྱ་སྟེ། སོ་སོའི་སྐྱེ་བོ་དང༌། ཉན་
ཐོས་དང་། རང་སངས་རྒྱས་དང་། ཐེག་པ་ལ་གསར་དུ་ཞུགས་པའི་བྱང་ཆུབ་སེམས་
-395 -

ཀཀ དབུ་མ་རིན་ཆེན་ཕྲེང་བ་རྩ་འགྲེལ། ཉི་མ་
དཔའོ། ། ཞེས་གསུངས། དེ་ནི་ཉན་རང་སོ་སྐྱེ་ལ་དགོངས་ཀྱི། འཕགས་པ་ལ་མ་ཡིན་
ནོ་ཞེ་ན། འོ་ན་རྒྱུད་བླར། ཇི་བཞིན་ཡང་དག་མཐོང་བའི་ཕྱིར། ། སྐྱེ་སོགས་རྣམས་
ལས་འདས་གྱུར་ཀྱང་། །ཞེས་པས། ཉན་ཐོས་མཐོང་ལམ་པས་སྙིང་པོའི་དོན་མངོན་
སུམ་དུ་མཐོང་ན། ལས་ཉོན་གྱིས་འཁོར་བར་སྐྱེ་བ་མི་འཐད་པར་འགྱུར་རོ། །གལ་
ཏེ་ཕུང་པོ་རྣམས་ཀྱི་སྐད་ཅིག་དང་རྡུལ་ཕྲན་ཆ་མེད་དུ་འཛིན་པའང་ཐར་པའི་གེགས་
སུ་བསྟན་ཏོ་སྙམ་ན། དེ་ལྟར་ན། ཇི་སྲིད་རྡུལ་ཕྲན་འཛིན་ཡོད་པ། །ཞེས་གསུངས་
དགོས་ཀྱི་ཕུང་པོ་ཞེས་གསུངས་མི་རིགས་སོ། ། ཏི ་པ་ནི།
འདི་ལྟར་ཉན་ཐོས་དག་གཟུགས་སོགས་ཆ་མེད་དུ་བཤིག་ནས་རགས་པའི་འཛིན་
པ་དོར་བའི་ལུགས་སློབ་དཔོན་གྱིས་མཁྱེན་པའི་ཕྱིར་རོ། །བསགས་རྡུལ་ཕྲ་རབ་ལའང་
ཕུང་པོའི་སྒྲ་འཇུག་ཅེ་ན། དེ་ཡང་མ་ཡིན་ནོ། །གང་གི་ཕྱིར་ཆ་མེད་ཀྱི་ཤེས་པ་ལ་ནི་
དོན་མེད་ལ། དབང་པོ་ལ་སྣང་རུང་གི་རྡུལ་ཆུང་ཤོས་གཅིག་ལ་འབྱུང་བ་བཞི་དང་།
འབྱུང་གྱུར་གཟུགས་དྲི་རོ་རེག་བྱ་བཞི་སྟེ་བརྒྱད་ལ་རྡུལ་རྫས་བརྒྱད་འདུས་ཀྱི་གོང་
བུ་ཞེས་བྱ་བ་དེ་ནི་ད་དུང་ཆ་དབྱེར་བཏུབ་པས་གཞིག་པའི་ཆ་མེད་མ་ཡིན་ལ། ཆུང་
མཐར་ཐུག་པའི་རྡུལ་ཕྲན་ཆ་མེད་ལ་ནི་གཟུགས་སོགས་ཀྱི་ཆ་དུ་མའི་སྤུ་རིས་མི་ཟིན་
ཅིང་ཟིན་ན་ཆ་བཅས་སུ་འགྱུར་ལ། གལ་ཏེ་ནུས་པ་ཙམ་ལ་བསམ་པ་ཡིན་ན་ཡང་
དེ་ལ་ང་དང་ང་ཡིར་འཛིན་པ་མི་སྲིད་དེ། ཤིང་རྟའི་ཡན་ལག་སོ་སོར་ཕྱེས་པའི་རགས་
པ་ལའང་ཤིང་རྟར་མི་འཛིན་ན་ཞིབ་ཏུ་བསིལ་བའི་རྡུལ་ལ་ལྟ་ཅི་སྨོས་པ་བཞིན་ནོ། །
གཞན་ཡང་། སྤུ་ཉག་མ་དང་སྣལ་མ་ལ་ཐག་པར་མི་འཛིན་ཀྱང་མང་དུ་བསྡོམས་པའི་
ཚོགས་པ་ལ་ཐག་པ་དང༌། དེ་བསྔོགས་པ་ལ་རྐྱེན་གྱི་དབང་གིས་སྤྲུལ་དུའང་འཛིན་
པ་དང་། རྡོ་བརྩིགས་ནས་ལུས་དབྱིབས་སུ་བཀོད་པ་ལ་མིར་འཛིན་པ་བཞིན། ཡིན་
ལག་དུ་མ་འདུས་པ་ལ་རྟོག་པའི་དབང་གིས་ལུས་རིལ་པོ་གཅིག་ཏུ་བདེན་པར་འཛིན་
ཅིང་། དེ་ལ་རེ་འགའ་བདག་གོ་ཞེས་དང་རེ་འགའ་བདག་གི་ལུས་ཞེས་དང་བདག་
གི་མིག་ཅེས་སོགས་བདག་དང་བདག་གི་བར་འཛིན་པ་དེ་ལྟར་དུ་ཡང་ཡོད་པ་མ་
-396

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཡིན་ཏེ། འདི་ལྟར་ཚོགས་པའམ་འདུས་པ་དང་རིལ་པོ་ཞེས་བྱ་བ་དག་ནི་རྫས་སུ་
མེད་ཅིང་བཏགས་པ་ཙམ་ཡིན་པས་བདག་མ་ཡིན་ནོ། །ཚོགས་པ་གཅིག་ན་ཡོད་པའི་
སྒྲ་ལ་སོགས་པའི་ཆ་སོ་སོ་ལ་དཔྱད་ནའང་བདག་ཏུ་ཡོད་པ་མ་ཡིན་ཏེ། མང་བའི་
ཕྱིར་དང་མཚན་ཉིད་མི་མཐུན་པའི་ཕྱིར་རོ། །དེ་བཞིན་དུ་ཁམས་དྲུག་འདུས་པ་ལ་
བརྟེན་ནས་སྐྱེས་བུ་ཞེས་བཏགས་ཀྱང་དཔྱད་ན་ཚོགས་པ་རིལ་པོ་དེ་སྐྱེས་བུ་མ་ཡིན་
ཅིང་། ས་ཁམས་སོགས་རེ་རེ་ནས་ཀྱང་སྐྱེས་བུ་མ་ཡིན་ཏེ་དེ་དག་ཀྱང་རྡུལ་དུ་མ་འདུས་
པ་ལ་བཏགས་པའི་ཕྱིར་རོ། །རིན་ཆེན་ཕྲེང་བ་ལས། སྐྱེས་བུ་ས་མིན་ཆུ་མ་ཡིན། །
ཞེས་སོགས་དང་། མདོ་ལས་ཀྱང་དེ་ལྟར་གསུངས་སོ། །དེ་བས་ཞིབ་པར་བཤིག་
པའི་ཆ་ལ་དཔྱད་པ་མེད་དེ། དེ་ལ་ཐ་སྙད་མི་གདགས་པའི་ཕྱིར་ཏེ་གྱོ་དུམ་ལ་བུམ་
པ་བཞིན་ནོ། །གལ་ཏེ་རང་རྒྱུད་དུ་གཏོགས་པའི་སྒྲ་ལ་སོགས་པ་ལ་ང་ཡིར་འཛིན་
ཏོ་སྙམ་ན། དེ་ལྟར་ཡང་གང་གི་ཚེ་དང་པོ་ང་ཞེས་བདག་ཏུ་ཞེན་པ་ལས་གཟོད་བདག་
གི་འདི་ཞེས་དངོས་པོ་ལ་བདག་གི་བར་འཛིན་ལ། ཐོག་མར་བདག་ལ་དཔྱད་ནས་
བདག་འཛིན་ཡུལ་དང་བཅས་པ་མེད་པར་ཤེས་པ་དེའི་ཚེ་བདག་གི་བ་ཡང་དེའི་ཤུགས་
ཀྱིས་བདེ་བླག་ཏུ་མེད་པར་ངེས་ནུས་ཏེ། དེ་གཉིས་ལྟོས་ནས་བཞག་པ་ཙམ་ཡིན་
པའི་ཕྱིར། མོ་གཤམ་གྱི་བུའི་བདག་གིར་འཛིན་པ་བཞིན་དུ་ཤེས་པར་བྱའོ། །ཇི་སྐད་
བཤད་པའི་ཚུལ་གྱིས་དམན་ལམ་པ་དེ་དག་གི་ལུགས་སུ་གཞིག་པའི་ཆ་མེད་གཉིས་
ལ་དཔྱད་མཐས་ཆོས་སུ་འཛིན་པའི་དམིགས་པ་ཕྲ་མོ་ཙམ་ཡོད་དུ་ཆུག་ཀྱང་དེ་ལ་
ཉོན་མོངས་ཅན་གྱི་མ་རིག་པའི་རྐྱེན་མ་ཚང་བའི་ཕྱིར་དོན་བྱེད་ནུས་པ་མ་ཡིན་ཏེ། །
རྐྱེན་མ་ཚང་བའི་ས་བོན་དང་མེའི་ཟེགས་མ་ཕྲ་མོ་བཞིན་ནོ། །དེ་སྲིད་པའི་ཡན་ལག་
ཏུ་གཏོགས་པ་མ་ཡིན་པའི་ཕྱིར་ཐར་པའི་གེགས་སུ་གནས་པ་མ་ཡིན་ཏེ། མི་ཤེས་
པའི་རྒྱུ་བཞི་བཞིན་ནོ་ཞེས་བཤད་པ་ཡིན་ནོ། །མདོ་ལས། ཉན་རང་ལ་དམིགས་
པའི་འདུ་ཤེས་ཅན་གསུངས་པའང་འདི་ལྟ་བུ་ལ་དགོངས། ཉན་རང་བྱང་སེམས་ཀྱི་
བསླབ་པ་ལ་ཆེ་ཆུང་ཡོད་པ་བཞིན་ཡེ་ཤེས་ལའང་ཆེ་ཆུང་ཡོད་པར་གསུངས། དགྲ་
བ 397 -

ཀྱི་དབུ་མ་རིན་ཆེན་ཕྲེང་བ་རྩ་འགྲེལ། སྤྱི་
བཅོམ་པ་རྣམས་ཀྱི་རྒྱུད་ལ་ཡོད་པའི་ཉོན་མོངས་ཅན་མ་ཡིན་པའི་མ་རིག་པ་ལས་
སྤང་བྱ་གངྒཱའི་ཀླུང་གི་བྱེ་མ་སྙེད་སྐྱེ་བ་དང་དེ་དག་གི་ལྟ་སྤྱོད་འབྲས་བུ་ཐམས་ཅད་
མཐར་ཐུག་མ་ཡིན་པ་སོགས་དཀོན་མཆོག་བརྩེགས་པར་ལྷ་མོ་དཔལ་ཕྲེང་གིས་ཞུས་
པ་ལས་མང་དུ་གསུངས་པས། ཤེས་རབ་ཅན་གྱིས་ཞིབ་པར་དཔྱོད་དང་གོ་བས་ཕོངས་
པ་མ་ཡིན་ནོ། །དེའི་ཕྱིར། ཏིང་འཛིན་རྒྱལ་པོ་ལས། ཇི་ལྟར་ཁྱོད་ཀྱི་བདག་གི་འདུ་
ཤེས་ནི། །ཤེས་པ་དེ་བཞིན་གཞན་ལ་བློ་སྦྱར་བྱ། །ཞེས་གསུངས་པ་ལྟར་ཕྱི་དང་
ནང་གིས་བསྡུས་པའི་ཆོས་རྣམས་ལ་འཇིག་ལྟའི་དམིགས་པ་བདག་ཡོད་མེད་རིགས་
པ་དུ་མས་རྣམ་པར་དཔྱད་ནས་ཞེན་ཡུལ་སུན་ཕྱུང་བ་ནི་ཐར་པའི་ལམ་གྱི་སྤང་རྟོགས་
གཙོ་བོ་ཡིན་པ་དབུ་མ་ལས། ནང་དང་ཕྱི་རོལ་ཉིད་དག་ལ། །བདག་དང་བདག་གིར་
སྙམ་ཟད་ན། ། ཉེ་བར་ལེན་པ་ཟད་འགྱུར་ཞིང་། །དེ་ཟད་པས་ན་སྐྱེ་བ་ཟད། ། ཅེས་
གསུངས་པ་ལྟར་ཁོ་ན་གཅེས་པར་གཟུང་ངོ་། ། ཁང་པས་ (7121:|: |: :༡༩༩ ། ཁྲོ་
ཡང་འདི་ལྟར་ངེས་པར་བྱ་སྟེ། འཁོར་བར་སྐྱེ་བ་ནི་ཉོན་མོངས་པའི་རྒྱུ་ཅན་དང་། །
ཉོན་མོངས་པ་དང་འཁོར་བའི་ཉེས་པ་ཇི་སྙེད་པ་རྣམས་ནི་འཇིག་ཚོགས་ལ་ལྟ་བའི་
རྩ་བ་དང་རྒྱུ་དང་རྐྱེན་དང་ཀུན་འབྱུང་བ་ཅན་དུ་མདོ་ལས་བཤད་པས་ན། འཇག་ལྟ་
ལྷན་སྐྱེས་སྤངས་ན་འཁོར་བའི་རྩ་བ་བཅད་པ་ཡིན་ཏེ། ཤིང་གི་སྐྱེ་བ་རྒྱུན་གཅོད་པ་
ལ་རྩ་བ་ཉིད་བཅས་པས་ཆོག་གི་ཡལ་ག་སོགས་གཅོད་མི་དགོས་པ་བཞིན་ནོ། །
འཇུག་པ་ལས། ཉོན་མོངས་སྐྱོན་རྣམས་མ་ལུས་འཇིག་ཚོགས་ལ། ། ལྟ་ལས་བྱུང་བ་
བློ་ཡིས་མཐོང་གྱུར་ཅིང་། །བདག་ནི་འདི་ཡི་ཡུལ་དུ་རྟོགས་བྱས་ནས། །རྣལ་འབྱོར་
པ་ཡིས་བདག་ནི་འགོག་པར་བྱེད། །ཅེས་འཇིག་ལྟ་ཉིད་འཁོར་བའི་རྩ་བ་དང་དེ་
བཟློག་པས་འཁོར་བ་ལས་གྲོལ་ཚུལ་ལུགས་འབྱུང་ལྡོག་གིས་བསྟན་ཏོ། །བཞི་བརྒྱ་
པ་ལས་ཀྱང་། སྲིད་པའི་ས་བོན་རྣམ་ཤེས་ཏེ། །ཡུལ་རྣམས་དེ་ཡི་སྤྱོད་ཡུལ་ལོ། །
ཡུལ་ལ་བདག་མེད་མཐོང་ན་ནི། །སྲིད་པའི་ས་བོན་འགག་པར་འགྱུར། །ཞེས་
གསུངས་སོ། །དེ་ལྟར་མདོ་དང་བསྟན་བཅོས་རྣམས་སུ་བདག་དང་བདག་གིར་བདེན་
• 398

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
པར་འཛིན་པའི་འཇིག་ལྟ་ཉིད་འཁོར་བའི་རྩ་བར་གྱུར་པ་ལན་ཅིག་མིན་པ་ཡང་་་་
གསུངས་པ་ཉིད་ཚད་མར་འཛིན་ཏོ། །གལ་ཏེ་རིན་ཆེན་ཕྲེང་བར། ཉན་རང་གི་ཐར་
པ་ཐོབ་པ་ལ་ཕུང་པོ་བདེན་མེད་རྟོགས་དགོས་པར་བཤད་པ་དེ་ཆོས་ཀྱི་བདག་མེད་
མངོན་སུམ་དུ་རྟོགས་པའི་དོན་ཡིན་པས་སྒྲ་ཇི་བཞིན་དུ་ཁས་ལེན་དགོས་ཤེ་ན། དེ་
ལྟར་ཡིན་དུ་ཆུག་ཀྱང་ཉན་རང་ལ་རྟོགས་པ་དེ་ཙམ་ཡོད་པར་བསྟན་ལ། ཤེར་མདོ་
རྣམས་སུ་བཤད་པའི་མཚན་མེད། དམིགས་མེད། སྤྲོས་མེད། དུས་གསུམ་མཉམ་
ཉིད་སོགས་ཐེག་ཆེན་འཕགས་པའི་རྟོགས་པ་ཐུན་མོང་མ་ཡིན་པ་རྣམས་ཉན་རང་ལ་
ཡོད་པར་མ་བསྟན་ནོ། །དེའི་ཕྱིར། མངོན་རྟོགས་རྒྱན་དུ་ལམ་རེ་རེའི་སྐབས་སུ་
དམན་ལམ་ལས་ཁྱད་པར་གྱི་རྟོགས་པ་མང་དུ་བཤད་པ་དང་། སྤང་གཉེན་གྱི་གཞི་
ཤེས་དང་འབྲས་ཡུམ་ལ་ཉེ་རིང་དུ་འཇོག་པའི་ཁྱད་པར་རྣམས་འཕགས་པ་ཀླུས་ཀྱང་
མི་བཞེད་པ་མ་ཡིན་ལ། ཕུང་པོ་བདེན་མེད་རྟོགས་པ་ཉན་རང་ལ་ཡོད་པ་མགོན་པོ་
བྱམས་པས་ཀྱང་བཞེད་པའི་ཕྱིར། དེ་གཉིས་ཀྱི་དགོངས་ཕུགས་མི་མཐུན་པ་མེད་
ཅེས་སོ། །དབུ་མའི་འཆད་སྲོལ་འདི་རིགས་འཕགས་བོད་དུ་སྔར་བྱོན་ཡེ་ཤེས་ཀྱི་
སྤྱན་ལྡན་ཆེན་པོ་རྣམས་ཀྱི་ཕྱོགས་ལྷུང་དང་བྲལ་བ་གཟུ་བོར་གནས་པའི་བློས། ཐེག་
པ་གོང་འོག་གི་ལྟ་སྒོམ་སྤྱོད་པའི་གོ་རིམ་རྒྱལ་བསྟན་རིན་པོ་ཆེའི་བབ་དང་བསྟུན་པའི་
ལེགས་བཤད་ཟླ་དང་བྲལ་བ་ལ། སླར་ཡང་འཇམ་པའི་དབྱངས་མིའི་སེང་གེའི་རྣམ་
པར་རོལ་པ་མི་ཕམ་རྣམ་པར་རྒྱལ་བ་ཞེས་མཚན་དོན་མཐུན་པའི་བ་དན་དཀར་པོ་
ངལ་གསོ་བུའི་ཕྱག་མཚན་ལྟ་བུར་གྲགས་པས། སྐྱེ་རྒུའི་ཡིད་དབང་མེད་དུ་འཕྲོག་
ཅིང་རྒྱལ་བསྟན་ཡོངས་ཀྱི་གསལ་བྱེད་གཅིག་པུར་མི་འཕྲོག་པའི་མཁྱེན་རབ་མངའ་
བ༑ དེ་ཉིད་ཀྱིས་ཀྱང་ལེགས་པར་ཕྱེས་པའི་གསུང་རབ་ཡིད་བཞིན་གྱི་ནོར་བུའི་
འོད་སྣང་ཕྱོགས་བརྒྱར་འབར་བས་བདག་ཅག་ཐེ་ཚོམ་གྱི་སྨག་ལས་སད་པས་གཞན་
གྱིས་དཀྲིར་མེད་དོ། །འདི་ལས་གཞན་དུ་འཆད་ཚུལ་འདྲ་མིན་ཅུང་ཟད་སྣང་ན་ཡང་
ཚད་ཐུབ་ཀྱི་མཁས་དབང་དམ་པ་དག་གི་དགོངས་དོན་ཟབ་པ་ཡིན་པས། བློ་གསར་
- 399 -

དབུ་མ་རིན་ཆེན་ཕྲེང་བ་རྩ་འགྲེལ། ཆོས་
པ་དག་འདི་ཉིད་ཁོ་ན་བདེན་གྱི་གཞན་ནི་མིན་ནོ་ཞེས། ཆོས་དང་གང་ཟག་ལ་སྐྱོན་
བརྟག་པ་ནི་རང་རྒྱུད་ཆུད་ཟ་བའི་ཉེན་དུ་ཆེ་བས་བག་ཡོད་པར་བྱ་བའི་གནས་སོ། །
སྨྲས་པ། འཇམ་དཔལ་ཡོན་ཏན་ཀུན་གྱི་གཏེར། །ཤེས་རབ་རྣོན་པོ་རལ་གྲིའི་
མཚོན། །ཆོས་ཀུན་མངོན་པར་བྱང་ཆུབ་ཕྱིར། །གླེགས་བམ་ཅན་ཁྱོད་ལྷག་པའི་ལྷ། །
སྟོང་དང་རྟེན་འབྱུང་ཟུང་འཇུག་གི །རྣམ་ཆར་སྒྱུ་མའི་ཚུལ་སྣང་བ། ། སྣ་ཚོགས་འཕྲུལ་
ཡང་སྐྱེ་མེད་དོན། །བརྗོད་བྲལ་ལྷ་མོ་གསང་བའི་ཡུམ། །བདག་འདྲའི་བློ་རྒྱ་ནམ་
མཁའ་ཁྱོན། །སྐལ་བཟང་བྱས་པའི་བསོད་ནམས་ཀྱིས། །ངེས་པའི་དོན་གྱི་དགའ་
སྟོན་ལ། །ཡ་མཚན་ཉམས་སྟོང་འཆར་བར་མཛོད། །ཉམས་མྱོང་གྲུབ་པ་དམ་པའི་
གསུང་། །རྡོ་རྗེའི་ཚིག་ལ་ངལ་བའི་དོན། །རང་སྐལ་ཤེས་རབ་མི་དམན་པ། །མཁས་
པའི་ཡང་རྩེར་སོན་པར་འགྱུར། །གནད་སྨིན་སྒོམ་ལ་མ་ཕྱོགས་པ། །རབ་འབྱམས་
ཐོས་པའི་ངང་ཚུལ་གྱིས། །ན་ཆུང་དབང་པོ་བསྒྱུར་སླ་བས། །བསླུ་མེད་སྐྱེ་བོའི་གདམས་
ངག་ལོངས། །དབུ་མའི་དོན་ལ་མོས་འདུན་ན། །ཆོས་མིང་ལྡན་པས་གེ་སར་གྱི། །
སྒྲུང་གཏམ་བཞིན་དུ་འདི་སྨྲས་ཀྱང་། །ཆོས་དང་མཐུན་ཕྱིར་ངག་འཁྱལ་མིན། །
ཞེས་སོ། །དེ་ཕྱིར་ཀུན་གཞི་མེད་ཀྱང་འདི་ནུས་ཕྱིར། །ཞེས་ཕ་རོལ་པོས་ཀུན་གཞི་
བདེན་དངོས་འདོད་པ་དེའི་ཕྱིར་ཁྱོད་འདོད་པ་ལྟར་གྱི་ཀུན་གཞི་ཐ་སྙད་དུ་ཡང་མེད་
ཀྱང་ལས་འབྲས་འདི་རྣམས་ཐ་སྙད་དུ་འཇོག་ནུས་པའི་ཕྱིར། ཞེས་འགྲེལ་ནུས་ལ། །
ཚིག་སྔ་མས་ཀུན་གཞི་དོན་དམ་པར་བཀག་པ་ཡིན་ན་ཚིག་ཕྱི་མས་ལས་འབྲས་དོན་
དམ་པར་ནུས་པ་ཁས་ལེན་དགོས་ཞེས་འོས་མེད་ཀྱི་ལྟག་ཆོད་སྨྲ་བ་སྟེ། བདག་དོན་
དམ་པར་མེད་པར་དགོངས་ནས་བདག་མེད་ཀྱང་ལས་འབྲས་འཐད། ཅེས་དང་།
ཤི་ནས་འཇིག་རྟེན་ཕ་རོལ་འགྲོ་བ་ཡི། །སེམས་ཅན་ཤེད་ལས་སྐྱེ་བ་མི་དམིགས་
ཀྱང་། །ཞེས་དོན་དམ་དང་། ལས་རྣམས་བྱས་པ་མེད་པར་མི་འགྱུར་ཏེ། །དཀར་
ནག་ཅི་བཞིན་འབྲས་བུ་སྨིན་པར་འགྱུར། །ཞེས་ཐ་སྙད་བསྟན་པ་བཞིན་ནོ། །ཡང་
ཐལ་འགྱུར་བའི་ལུགས་ལ་རང་རིག་མིང་ཙམ་ཡང་མི་འདོད་ཅེས་འཇུག་པའི་རང་
- 400 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
འགྲེལ་གྱི་ཚིག་ལ་འཁྲི་བ་ལ་དཔྱད་ན། རྒྱུ་རང་རིག་བདེན་པར་ཡོད་པའི་སྒྲུབ་བྱེད་
ཕྱི་དུས་ཀྱི་དྲན་པ་འབྲས་བུའི་རྟགས་ཀྱིས་སྒྲུབ་པ་དེ། དོན་དམ་པར་སྒྲུབ་པ་ཡིན་ན་
ནི་རང་རིག་གི་འབྲས་བུར་གྱུར་པའི་དྲན་པ་དེ་བདག་དང་གཞན་ལས་སྐྱེ་བར་དཔྱད་
ན་མི་འགྲུབ་ཅིང་། རང་རིག་ཀྱང་གཞན་དབང་དུ་མི་རུང་བས་རྒྱུ་འབྲས་སུ་སྒྲུབ་མི་
ནུས་ལ། འོན་ཀྱང་འཇིག་རྟེན་ཐ་སྙད་དུ་ཡིན་ན་ཡང་རང་བློ་རང་ལ་ལྐོག་ཏུ་མ་གྱུར་
པ་ཙམ་ལ་རང་རིག་བཏགས་ནས་ཕྱིས་སུ་མྱོང་དྲན་སྐྱེ་བོ་འཇིག་རྟེན་ལ་གྲགས་ཀྱང་།
ཇི་ལྟར་ཁྱེད་ཀྱིས་གཞན་དབང་དངོས་འདོད་ལྟར། ། ཀུན་རྫོབ་ཏུ་ཡང་བདག་གིས་
ཁས་མ་བླངས། །ཞེས་གསུངས་པའི་རིགས་པས་བདེན་དངོས་ཀྱི་རང་རིག་ཐ་སྙད་
དུའང་མེད་པའི་ཕྱིར་དེའི་རྒྱུ་ཅན་གྱི་དྲན་པ་མི་སྲིད་པ་ཉིད་དོ། །འདི་ལྟར་གཏན་
ཚིགས་ཡང་དག་ཡིན་ན་ཤེས་འདོད་ཆོས་ཅན་གྲུབ་དགོས་ཤིང༌། མེ་ཡོད་པ་དུ་བའི་
རྟགས་ཀྱི་དཔོག་པ་ལྟར་དེ་ལས་དེ་བྱུང་གི་འབྲེལ་བ་ཡོད་དགོས་པ་ལ། རྒྱུ་རང་རིག་
པ་བདེན་པར་མེད་པས་ཕྱོགས་ཆོས་མ་གྲུབ་པ་དང༌། དུ་བའི་རྟགས་ལ་འབྲས་བུ་
བསྒྲུབ་བྱ་མེ་ཡོད་པ་ལྟར། དྲན་པའི་རྟགས་ལ་བསྒྲུབ་བྱ་རང་རིག་མེད་པའི་ཕྱིར་
རྗེས་སུ་འགྲོ་ལྡོག་མེད་པའོ། ། ། །
དེའི་ཕྱིར་སྒྲ་མི་རྟག་པར་སྒྲུབ་པ་ལ་མིག་ཤེས་ཀྱིས་གཟུང་བྱ་བཞིན་ནོ་ཞེས་འགོད་
པ་ན། མིག་ཤེས་ཀྱིས་གཟུང་བྱ་སྒྲ་མི་རྟག་པ་ལ་མ་གྲུབ་པའི་གཏན་ཚིགས་ཡིན་ཏེ།
མིག་ཤེས་སྒྲ་མི་རྟག་པའི་བསྒྲུབས་འབྲས་མི་སྲིད་པ་བཞིན་ནོ། །དེར་མ་ཟད་འཇིག་
རྟེན་ཐ་སྙད་དུ་ཡང་མི་སྲིད་ཅེས་པའི་དོན། སྔར་ཤེས་པ་ཡུལ་ལ་འཇུག་པའི་ཚེ་ཡུལ་
དང་ཡུལ་ཅན་དུས་གཅིག་ཏུ་མྱོང་བའི་མྱོང་ཤེས་དང་། ཕྱིས་སུ་དྲན་པ་སྐྱེ་བ་རྣམས་
རྟེན་འབྲེལ་དུ་སྣང་བ་ཙམ་ལ་རྒྱུ་འབྲས་སུ་བཏགས་པ་ཡིན་གྱི། དཔྱད་ན་གཅིག་ཐ་
དད་དུ་མ་གྲུབ་ཀྱང་རྣམ་དཔྱད་མེད་པ་ཁོ་ནས་འཇིག་རྟེན་ན་གྲགས་པ་ལྟར་བཞག་
གོ ། གང་དག་གི་ལྟར་ན་སྔ་ཕྱིའི་མྱོང་ཤེས་དང་དྲན་པ་དེ་དག་རང་གི་ངོ་བོ་ཉིད་དམ་
རང་བཞིན་ནམ་རང་གི་མཚན་ཉིད་ཀྱིས་ཡོད་པའི་རྫས་སོ་སོ་བར་ཁས་བླངས་པ་ས་
- 401 -

དབུ་མ་རིན་ཆེན་ཕྲེང་བ་རྩ་འགྲེལ། རང་གི་
ཡིན་ནོ། །དེ་ལ་རྒྱུ་འབྲས་ཀྱི་རྣམ་བཞག་མི་འཐད་དེ། བདེན་པའི་གཞན་དུ་གྱུར་པ་
ལ་རྒྱུ་འབྲས་མི་སྲིད་པའི་ཕྱིར་སྣང་མུན་བཞིན་ནོ། །
གཞན་ལས་སྐྱེ་བ་འཇིག་རྟེན་ལས་ཀྱང་མེད། །ཅེས་གོང་དུ་བཤད་པ་ལྟར་རོ། །དེ་
ལས་གཞན་དུ་རང་རྒྱུད་ཀྱི་མྱོང་བ་གསལ་རིག་ལ་རང་གིས་རིག་པའམ་ངས་མྱོང་ངོ་
སྙམ་པ་ལ་རང་རིག་ཅེས་བཏགས་པ་ཙམ་དང་། དེ་ལས་བྱུང་བའི་ཕྱིས་ཀྱི་དྲན་པ་
དག་འཇིག་རྟེན་ཐ་སྙད་དུ་ཡང་མི་སྲིད་ཅེས་པའི་དོན་དུ་རྟོགས་པར་མི་རུང་ངོ༌། །
རྒྱུད་ལས། བེམ་པོ་མིན་ཕྱིར་བདག་ཉིད་རིག །ཅེས་དང་འདིར་ཡང་། ཇི་ལྟར་ཁྱོད་
ཀྱིས་ངས་མཐོང་སྙམ་དྲན་པ། །དེ་འདྲ་ཕྱི་རོལ་ལ་ཡང་ཡོད་པ་ཡིན། །ཞེས་གསུངས་
པས་ཡུལ་ཡུལ་ཅན་མྱོང་ཤེས་དྲན་པ་འཇིག་རྟེན་ཐ་སྙད་ལ་གྲགས་པ་བསྙོན་དུ་མེད་
པའི་ཕྱིར་རོ། ། སྤྱོད་འཇུག་ལས། ཇི་ལྟར་མཐོང་ཐོས་ཤེས་པ་དག །འདིར་ནི་དགག་
པར་བྱ་མིན་ཏེ། །འདིར་ནི་སྡུག་བསྔལ་རྒྱུར་གྱུར་པའི། །བདེན་པར་རྟོག་པ་བཟློག་
བྱ་ཡིན། །ཞེས་གསུངས་པས་གསལ་ལོ། །འདི་ལྟར་དངོས་ཀྱི་དོན་དང་འགལ་བའི་
སྒྲོ་བཏགས་པ་རྣམས་དཔྱད་ཅིང་བཟློག་གི ཀུན་ཏུ་མ་བརྟགས་པའི་སྣང་བ་ལ་དཔྱད་
ཅིང་བཟློག་པ་དབུ་མའི་ལུགས་མ་ཡིན་ནོ། །དེས་ན་ཐལ་འགྱུར་བའི་ལུགས་ལ་དོན་
དམ་སྒྲུབ་པའི་སྐབས་སུ་རྣམ་བཅད་དགག་པའི་དངོས་ཤུགས་གང་དུའང་ཡོངས་་་་
གཅོད་བསྒྲུབ་པའི་དམ་བཅའ་རང་དབང་དུ་ཁས་བླངས་པ་མེད་ལ། དགག་སྒྲུབ་
བྱེད་པ་ནི་གཞན་གྱིས་སྒྲོ་འདོགས་སེལ་བའི་ཆེད་དུ་གཞན་ཉིད་ཀྱིས་ཁས་བླངས་་་་
རྟགས་སུ་བཀོད་ནས་བརྗོད་པ་ཙམ་དུ་ཟད་དོ། །མཁའ་མཉམ་ཤེས་བྱ་མ་ལུས་སྐད་
ཅིག་གིས། །མཁྱེན་མཛད་ཡེ་ཤེས་ལུས་ཅན་དེ་བཞིན་གཤེགས། །དབྱིངས་ལས་མི་
འདའ་ཕྲིན་ལས་མཐའ་ཡས་པས། །སྐྱེ་དགུའི་འདྲེན་མཆོག་རྒྱལ་བ་རྒྱ་མཚོས་སྐྱོངས། །
འདིར་ཤེས་བྱ་ལ་བློ་རྒྱས་པ་ལ་སངས་རྒྱས་ཞེས་བཏགས་པ་ནི། རྩ་ཤེར་ལས། འཁོར་
བ་མྱ་ངན་འདས་པ་ལས། །ཁྱད་པར་ཅུང་ཟད་ཡོད་མ་ཡིན། །མྱ་ངན་འདས་པ་འཁོར་
བ་ལས། །ཁྱད་པར་ཅུང་ཟད་ཡོད་མ་ཡིན། །ཞེས་དང་། གདོད་ནས་དག་པའི་ཆོས་
• 402

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཉིད་ཀུན་ཁྱབ་རིས་མེད་ཆེན་པོ་ཇི་སྐད་དུ། ཇི་ལྟར་སྔར་བཞིན་ཕྱིས་དེ་བཞིན། །
འགྱུར་བ་མེད་པའི་ཆོས་ཉིད་དོ། །ཞེས་གསུངས་པས། ཆོས་ཐམས་ཅད་ཀྱང་དེ་ལས་
མི་འདའ་ཞིང་འཁོར་འདས་དང་བདེན་གཉིས་སོགས་གཉིས་ཆོས་ཐམས་ཅད་ཀྱང་
གནས་སྐབས་རྟོག་ངོར་ཕྱེ་བ་ཙམ་དུ་ཟད་ལ། མཐར་ཐུག་མི་གནས་པའི་མྱ་ངན་ལས་
འདས་པ་ཉིད་ནི། བདེན་པ་དམ་པ་མི་བསླུ་བ་འགོག་བདེན་དོན་དམ་བདེན་པ་མཐར་
ཐུག་པའོ། །དེ་ལ་མིང་གི་རྣམ་གྲངས་འཁོར་འདས་མཉམ་པ་ཉིད་ཀྱི་ཡེ་ཤེས་སམ།
རྣམ་ཀུན་མཆོག་ལྡན་གྱི་སྟོང་པ་ཉིད་ཅེས་ཀྱང་བརྗོད་དོ། །དེའི་ཕྱིར་རྩ་ཤེས་ལས།
དངོས་དང་དངོས་མེད་འདུས་བྱས་ཡིན། །མྱ་ངན་འདས་པ་འདུས་མ་བྱས། །ཞེས་
གསུངས་པ་ལྟར། དངོས་པོ་བྱས་པ་ཅན་དང་དེའི་རྒྱུ་ཅན་དངོས་མེད་བྱས་པ་ཅན་
སོགས་སྤྲོས་པ་གང་ལའང་མ་རེག་ཅིང་། ཤེས་དང་ཤེས་བྱ་རྣམ་པ་ཐ་དད་མེད་པ་
འདུས་མ་བྱས་སྐྱེ་མེད་རོ་མཉམ་ཉིད་དུ་མཁྱེན་པ་ལ་སངས་རྒྱས་ཞེས་ཐ་སྙད་བཏགས་
སོ༑ །ཇི་ལྟར་སྣོད་ཀྱི་དབྱེ་བས་ནམ་མཁའ་ལ་མ་ཡིན་པ་ལྟར་ཆོས་ཅན་གྱི་དབྱེ་བས་
ཆོས་ཉིད་ལ་མ་ཡིན་པས། གཟུང་འཛིན་གྱི་རྟོག་པ་ཟད་པ་དང་དུས་གཅིག་པར་ཆོས་
ཐམས་ཅད་རྣམ་པ་ཐམས་ཅད་དུ་མངོན་པར་བྱང་ཆུབ་པའོ། །ཡུམ་ལས་ཀྱང་གཟུགས་
རྣམ་པར་དག་པ་ནས་རྣམ་པ་ཐམས་ཅད་མཁྱེན་པའི་ཡེ་ཤེས་རྣམ་པར་དག་པའི་བར་
ཆོས་ཀུན་རང་བཞིན་གྱིས་རྣམ་པར་དག་པ་མངོན་པར་བྱང་ཆུབ་པར་བཤད་པ་དང་།
ལྷའི་བུ་དེ་བཞིན་གཤེགས་པ་རྣམས་བྱུང་ཡང་རུང་། དེ་བཞིན་གཤེགས་པ་རྣམས་
མ་བྱུང་ཡང་རུང་། མཚན་ཉིད་མེད་པའི་དབྱིངས་དེ་ནི་དེ་བཞིན་གནས་སོ། །མཚན་
ཉིད་མེད་པའི་དབྱིངས་ཇི་ལྟ་བ་བཞིན་དུ་གནས་པ་དེ་ནི་དེ་བཞིན་གཤེགས་པས་མ་
ནོར་བར་མངོན་པར་སངས་རྒྱས་ཏེ། དེའི་ཕྱིར་དེ་བཞིན་གཤེགས་པ་ཞེས་བྱའོ། །
ཞེས་དང་། ཡེ་ཤེས་སྣང་བ་རྒྱན་གྱི་མདོར། རྟག་ཏུ་སྐྱེ་མེད་ཆོས་ནི་དེ་བཞིན་གཤེགས། །
ཆོས་རྣམས་ཐམས་ཅད་དེ་བཞིན་གཤེགས་དང་འདྲ། །བྱིས་པའི་བློ་ཅན་མཚན་མར་
འཛིན་པ་རྣམས། །འཇིག་རྟེན་ན་ནི་མེད་པའི་ཆོས་ལ་སྤྱོད། །ཞེས་གསུངས་པའི་དོན་
- 403

དབུ་མ་རིན་ཆེན་ཕྲེང་བ་རྩ་འགྲེལ། དེ་ལྟ་
དེ་ཉིད། ཟབ་ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་བུའི་ཆོས་ཤིག་
བདག་གིས་རྙེད། །ཅེས་གསུངས་པ་ལྟར་རྣལ་འབྱོར་ཆེན་པོའི་མངོན་སུམ་མཚན་
ཉིད་པ་རྣམ་ཀུན་མཁྱེན་པའི་ཡེ་ཤེས་ཉིད་བརྙེས་པས་ཐུགས་སུ་ཆུད་པར་མཛད་དོ། །
ཇི་སྐད་དུ། རྣམ་པ་ཐམས་ཅད་མཁྱེན་ཉིད་ནི། །མངོན་སུམ་མཚན་ཉིད་ཅན་དུ་འདོད། །
གཞན་ནི་ཉི་ཚེ་བ་ཉིད་ཕྱིར། །མངོན་སུམ་ཉིད་དུ་མི་འདོད་དོ། །ཞེས་གསུངས་སོ། །
སངས་རྒྱས་ཉིད་ཀྱི་ངོ་བོ་བདེན་པ་དམ་པ་སྐྱེ་བ་མེད་པའི་དབྱིངས་དེ་ཉིད་དུ་སྐུ་དང་
ཡེ་ཤེས་སོགས་རང་དབང་བར་ཁས་བླངས་པ་མ་ཡིན་ཏེ། དབུ་མའི་རང་ཕྱོགས་ཉམས་
ཤིང་སྐུ་དང་ཡེ་ཤེས་རང་རྒྱུད་པར་འགྱུར་བ་དང༌། དོན་དམ་པར་ཁས་བླངས་པར་
ཐལ་བའི་ཕྱིར་རོ། །འདི་ལ་དགོངས་ནས། ཤེར་ཕྱིན་དུ། གང་དག་ང་ལ་གཟུགས་
སུ་མཐོང་། །ཞེས་སོགས་དང་། སངས་རྒྱས་རྣམས་ནི་ཆོས་ཉིད་ལྟ། ། ཞེས་དང༌། མདོ་
ལས། སྐྱེ་བ་མེད་པར་བདེན་པ་གཅིག་ཡིན་ཏེ། ། དེ་ལ་ཁ་ཅིག་བདེན་པ་བཞི་ཞེས་
ཟེར། །བྱང་ཆུབ་སྙིང་པོར་འདུག་ན་བདེན་གཅིག་ཀྱང་། །གྲུབ་པར་མ་མཐོང་བཞི་
ལྟ་ག་ལ་ཞིག །ཅེས་གསུངས་སོ། །དེ་ལས་སྐད་ཅིག་ཀྱང་གཡོ་བ་མེད་པར་ཇི་སྙེད་
མཁྱེན་པའི་ཡེ་ཤེས་ཞེས་བྱ་བ་ལྡོག་པ་ནས་བཏགས་པ་དེས་ཀྱང་གཟུགས་བརྙན་དང་
འདྲ་བའི་ཆོས་རྣམས་ཅིག་ཅར་དུ་གཟིགས་ཀྱི་རིམ་པ་ཅན་དུ་ནི་མ་ཡིན་ཏེ། ཉི་ཚེ་བར་
འགྱུར་བའི་ཕྱིར་རོ། ། ཇི་སྐད་དུ། མཁྱེན་པའི་སྐད་ཅིག་གཅིག་ལ་ནི། །ཤེས་བྱའི་
དཀྱིལ་འཁོར་ཀུན་ཁྱབ་ཅན། །ཞེས་བཤད་དོ། ། ལ་ལ་མ་
གཉིས་སུའང་མ་ཡིན་ཏེ། གཟུང་འཛིན་གྱི་རྟོག་པར་འགྱུར་བའི་ཕྱིར། ཇི་སྐད་དུ།
ཤེས་པ་འཛིན་པ་ཁོ་ན་ཡིས། །དེ་གཟུང་མ་ལུས་འཛིན་པའི་ཕྱིར། །ཐམས་ཅད་མཁྱེན་
ཅེས་བཤད་པ་ཡིན། །གཉིས་མིན་རྣམ་པར་རྟོག་ཕྱིར་མིན། །ཞེས་སོ། ། ཇི་ལྟ་བ་
ཉིད་ལས་ངོ་བོ་ཐ་དད་དུ་ཡང་མ་ཡིན་ཏེ། དབུ་མ་ལས། སྟོང་པ་ཁོ་ནའི་ཆོས་རྣམས་
ལས། །སྟོང་པའི་ཆོས་རྣམས་བྱུང་བ་ཡིན། །ཞེས་དང་། རྒྱལ་བ་བྱམས་པས། ཆོས་
ཀྱི་དབྱིངས་ནི་མ་གཏོགས་པ། །གང་ཕྱིར་ཆོས་ཡོད་མ་ཡིན་ནོ། །ཞེས་དབྱིངས་དང་
- 404 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཡེ་ཤེས་ཆོས་ཅན་དང་ཆོས་ཉིད་རེས་འཇོག་མེད་པ་གནས་ལུགས་ཇི་ལྟ་བ་བཞིན་དུ་
གཟིགས་པའི་ཕྱིར་ཏེ། ཤེར་མདོ་ལས། གཟུགས་དང་གཟུགས་ཀྱི་རང་བཞིན་སྟོང་
པ་ཉིད་སོ་སོ་མ་ཡིན་ཐ་མི་དད་པར་གསུངས་པའི་ཕྱིར་རོ། ། ཇི་སྐད་བཤད་པའི་ཚུལ་
གྱིས་རབ་རིབ་དག་པས་སྐུ་ཤད་ཀྱི་སྣང་བ་ལྡོག་པ་ལྟར། མྱ་ངན་ལས་འདས་པའི་
དབྱིངས་སུ་སེམས་སེམས་བྱུང་གི་རྒྱུ་བ་གཏན་ལོག་པས་མ་རིག་པའི་རྐྱེན་ཅན་འདུ་
བྱེད་རང་རྒྱུད་པའི་སྣང་བ་རྣམས་ཐ་སྙད་དུ་ལྡོག་པར་འདོད་དེ། མ་རིག་པ་སྤངས་
པས་ཡུལ་མ་དག་པ་སྣང་བའི་རྒྱུ་མེད་པའི་ཕྱིར་ཏེ། འདི་ན་ཇི་ལྟར་སད་བཞིན་ཇི་
སྲིད་དུ། །སོགས་དང་། དབུ་མ་ལས། འབྱུང་བ་དང་ནི་འཇིག་པ་དག །གཏི་མུག་
ཉིད་ཀྱིས་མཐོང་བ་ཡིན། ། ཞེས་གསུངས་པའི་ཕྱིར་རོ། །འོ་ན་དེར་དོན་དམ་པ་ཁོ་ན་
ལས་ཀུན་རྫོབ་མེད་དམ་ཅེ་ན། གལ་ཏེ་དེར་ཀུན་རྫོབ་ཅིག་གྲུབ་ན་དག་པའི་སྐུ་དང་
ཞིང་ཁམས་ལ་སོགས་པ་ལས་འོས་མེད་ཀྱང་། རང་རྒྱུད་ཅན་དུ་བཞག་པ་མེད་པ་
བཤད་ཟིན་ལ། དག་པའི་ལྡོག་པ་དེ་དག་ཆོས་ཀྱི་དབྱིངས་ལས་ངོ་བོ་ཐ་དད་དུ་མི་
བསམ་སྟེ། བདེན་དངོས་རང་གི་བར་འགྱུར་བ་དང་བདེན་གཉིས་ཐ་དད་དུ་འགྱུར་
བའི་ཕྱིར་རོ། །དེའི་ཕྱིར་རང་སྣང་ལ་མ་དག་པ་མེད་ཀྱང་མ་དག་པ་གཞན་སྣང་ལ་
ཡོད་པ་གཟིགས་ནས་ཐུགས་རྗེས་གཞན་གྱི་སྡུག་བསྔལ་སེལ་བར་མཛད་པ་ནི། གཉིད་
ཀྱིས་མ་ནོན་པའི་སྐྱེས་བུས་གཉིད་ཀྱིས་ལོག་པའི་རྨི་ལམ་གྱི་འཇིག་པ་མཐོང་ནས་
སད་པར་བརྩོན་པ་དང་། སྐྲ་ཤད་ཀྱི་རྒྱུ་ལོག་པའི་ཤེས་པ་ལ་སྐྲ་ཤད་མེད་ཀྱང་གཞན་
ལ་ཡོད་པ་མཐོང་ནས་དེ་ལྡོག་པའི་ཐབས་ལ་བརྩོན་པ་ལྟར་རོ། །མདོ་ལས། ངའི་
སངས་རྒྱས་ཀྱི་སྤྱན་དྲི་མ་མེད་པས་འཇིག་རྟེན་ལ་གཟིགས་ན་འཇིག་རྟེན་གྱི་ཁམས་
ལ་ལ་དག་ལ་ལ་མ་དག་པར་མཐོང་ཞེས་སོགས་གསུངས་པ་དང་། རང་དང་གཞན་
གྱི་སྔོན་དང་ཕྱི་མའི་མཐའ་མ་ལུས་པ་མཁྱེན་པའི་ཕྱིར་རོ། །དེ་ཡང་སྒྱུ་མ་ལྟར་གཟིགས་
ཀྱང་མ་རིག་པའི་རྒྱུ་ཅན་གྱི་འཁྲུལ་སྣང་དུ་ཐལ་བ་མི་སྲིད་དོ། །གལ་ཏེ་དེ་ནི་དེ་ལྟ་
མོད་ཀྱི། རང་སྣང་དག་པའི་ཡུལ་དེ་དག་རྫུན་ནམ་བདེན། དང་པོ་ལྟར་ན་སངས་
- 405 -

པའི་དབུ་མ་རིན་ཆེན་ཕྲེང་བ་རྩ་འགྲེལ། ལོ་
རྒྱས་ལ་འཁྲུལ་ཤེས་ཡོད་པར་འགྱུར་ཏེ། ཡུལ་མི་བདེན་པ་སྣང་བའི་ཕྱིར་སྐྲ་ཤད་
བཞིན་ནོ། །ཕྱི་མ་ལྟར་བདེན་དངོས་སུ་འགྱུར་རོ་ཞེ་ན། གཉིས་ཀ་ལྟར་ཡོད་པ་མ་
ཡིན་ནོ། །བདེན་རྫུན་ཞེས་པའང་རྟོག་ངོར་སྒྲོ་བཏགས་སུ་ཟད་པས་མཐར་ཐུག་གཉིས་
ཀ་ཁས་མི་ལེན་ཀྱང་ཁྱོད་ཀྱི་བརྒལ་བའི་ལན་ཙམ་བཤད་དུ་ཡོད་དེ། འདི་ལྟར། སྒྲིག་
རྒྱུ་ཤེས་པས་དེ་ལ་ཆུར་རྟོག་པ་མེད་ཀྱང་སྨིག་རྒྱུའི་སྣང་བ་དེ་བྱིས་པ་ལ་འཁྲུལ་སྣང་
དུ་འཇོག་པ་ནི་སྨིག་རྒྱུའི་རྟོག་པ་ཡོད་ཅིང་འཁྲུལ་བའི་རྒྱུ་མ་སྤོང་པའི་ཕྱིར་རོ། །ཇི་
སྐད་དུ། རྟོག་པས་མཐོང་བ་འཆིང་བ་སྟེ། །ཞེས་བཤད་པས། འདིར་འཆིང་བ་མཐའ་
དག་ལས་གྲོལ་བའི་སྐུ་དང་ཞིང་ཁམས་ལ་སོགས་པ་རྣམས་སྔོན་ཚོགས་གཉིས་ཀྱི་
སྦྱངས་པ་རྣམ་པར་དག་པ་དང་། སྨོན་ལམ་གྱི་མཐུ་ཁྱད་པར་ཅན་གྱི་རྒྱུ་ལས་བྱུང་བའི་
ཕྱིར་དག་པའི་རྟེན་འབྲེལ་དུ་འདོད་དོ། ། ་་་་་། :
དེ་ཡང་གཟུགས་བརྙན་ལ་སོགས་པའི་དཔེས་བསྟན་པའི་དོན་ནི་ཟག་པ་མེད་པའི་
དགེ་བའི་ཆོས་ཀྱི་གཟུགས་བརྙན་ཡིན་ལ། རྟོག་མེད་ཡེ་ཤེས་ཀྱི་རང་སྣང་ཡིན་པས་
མ་དག་པའི་རྟེན་འབྲེལ་རྟོག་པ་རང་ག་བས་བཏགས་པའི་ཐག་པ་ལ་སྦྲུལ་དང་དུང་
ལ་སེར་སྣང་ལྟར་འཁྲུལ་སྣང་རང་རྒྱུད་པ་ཡང་ཡོད་པ་མ་ཡིན་ནོ། །དབུ་མ་ལས།།
ལས་དང་ཉོན་མོངས་རྣམ་རྟོག་ལས། །དེ་ནི་སྤྲོས་དང་སྤྲོས་པ་ནི། །སྟོང་པ་ཉིད་ཀྱིས་
འགག་པར་འགྱུར། །ཞེས་དང་། བཞི་བརྒྱ་པར། རྟོག་པ་མེད་པར་འདོད་ཆགས་ལ།
།སོགས་ལ་ཡོད་ཉིད་ཡོད་མིན་ན། །ཞེས་སོགས་གསུངས་པས། གཟུང་འཛིན་ལས་
ཉོན་གྱི་རྟོག་པ་སློང་བར་བྱེད་པ་ནི་ཐག་པ་ལ་སྦྲུལ་དུ་འཛིན་པ་ལྟར། སྣང་བ་ལ་རྟོག་
པས་སྒྲོ་བཏགས་པའི་སྤྲོས་པ་ཁོ་ན་ཡིན་པ་དེ་འགགས་ཟིན་པའི་ཕྱིར་རོ། །གཟུགས་
བརྙན་ལྟ་བུའི་ཡུལ་ནི་ཉོན་མོངས་པའི་ཀུན་རྟོག་སློང་བ་མ་ཡིན་ཏེ། འཕགས་པ་
རྣམས་ལ་སྣང་བའི་ཕྱིར་རོ། །སྐུ་དང་ཡེ་ཤེས་ལ་སོགས་པ་དེ་དག་ལ་གཞན་གྱིས་
ལོག་པར་རྟོག་པ་བཟློག་པའི་ཕྱིར་སྒྱུ་མ་ལྟ་བུར་གསུངས་པའང་ཡོད་དོ། །ཡང་སྨྲས་
པ། རྟོག་པ་ལྡོག་པས་ཡུལ་ཡང་ལྡོག་པར་འགྱུར་རོ་ཞེ་ན། ལན་བཤད་པ། རྟོག་པའི་
- 406 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
དབང་གིས་སྣང་བ་ཐག་པ་བསྡོགས་པ་ལ་སྦྲུལ་དུ་སྣང་བའི་འཁྲུལ་བ་ལྟ་བུ་ལ་དེ་་་
ལྟར་ཡིན་མོད། སྤྱིར་ནི་རྟོག་པ་ལྡོག་པས་ཡུལ་ལྡོག་པ་མ་ཡིན་ཏེ། འཕགས་པའི་ཡེ་
ཤེས་རྟོག་མེད་ཀྱང་ཉམས་སུ་མྱོང་བའི་ཡུལ་དེ་ཁོ་ན་ཉིད་ཡོད་པ་དང་། སངས་རྒྱས་
ལ་རྟོག་པ་མེད་ཀྱང་ཇི་ལྟ་ཇི་སྙེད་ཀྱི་ཡུལ་ཡོད་དགོས་པ་དང༌། ངར་འཛིན་གྱི་རྟོག་
པ་ལོག་ཀྱང་བཏགས་པའི་ང་ཙམ་ཡོད་པའི་ཕྱིར་རོ། །གལ་ཏེ་ཡང་དག་པའི་སྣང་བ་
རྣམས་སྒྱུ་མ་ལྟ་བུ་ཡིན་ན་སངས་རྒྱས་ཀྱི་ཡེ་ཤེས་འཁྲུལ་ཤེས་སུ་ཐལ་བ་སོ་ན་གནས་
ཏེ༑ ཡུལ་བརྫུན་པའི་ཡུལ་ཅན་བདེན་པ་འགལ་པའི་ཕྱིར་སྙམ་ན། དེ་ཡང་མ་ཡིན་
ཏེ། གཞལ་བྱ་འཇལ་བྱེད་དག་དཔྱད་ནི་གྲུབ་པ་མེད་བཞིན་སྣང་བ་ཙམ་ལ་གཉིས་
ཀ་འཐད་པ་ལས་ཁྱད་པར་ཕྱེ་བ་མ་ཡིན་ལ། མ་དག་པའི་རྟེན་འབྲེལ་དང་དག་པའི་
རྟེན་འབྲེལ་མི་འདྲ་བ་གོང་དུ་བཤད་ཅིང་། ཇི་ལྟར་དུང་གི་དཀར་ཟླུམ་དང་ཐུན་མོང་
དུ་སྣང་བའི་སྐྲ་ཤད་ལ་སོགས་པ་རྣམས་རྟེན་འབྲེལ་ཡིན་ཀྱང་། དེ་དག་ཀུན་ཏུ་
བརྟགས་པ་མ་ཡིན་ཅིང་ཐ་སྙད་ཚད་མ་དང་མི་འགལ་བའི་ཕྱིར། དེའི་ཡུལ་ཅན་རྣམས་
འཁྲུལ་ཤེས་སུ་མི་འཇོག་པ་ལྟར་འདིར་ཡང་འགལ་བ་མེད་པ་ཡིན་ནོ། །དེ་དག་ཀྱང་
ཡུལ་གྱི་འཁྲུལ་རྒྱུ་ལས་བྱུང་བའི་ཕྱིར། ཡུལ་ཅན་རྣམས་ཀྱང་དོན་ལ་འཁྲུལ་བ་ཡིན་
ནོ་ཞེ་ན། རང་སྣང་དག་པའི་ཡོན་ཏན་རྣམས་འཁྲུལ་རྒྱུ་གཉིས་ལས་འབྱུང་བ་མི་
སྲིད་ཅིང་། དངོས་པོ་བྱས་པ་ཅན་ལ་ཀུན་ཏུ་བརྟགས་པ་མ་ཡིན་པའི་རྟེན་འབྲེལ་
གཟུགས་བརྙན་དང་འདྲ་བའི་རང་བཞིན་མངོན་སུམ་དུ་མཛད་པ་ལ་དེ་ཁོ་ན་ཉིད་་་་
ཐུགས་སུ་ཆུད་པའང་བརྗོད་པའི་ཕྱིར་ཀླན་ཀའི་སྐབས་ཅུང་ཟད་ཀྱང་མེད་དོ། །གཞན་
དུ་ན། དག་པའི་སྣང་བ་རྣམས་ཚོགས་གཉིས་ཀྱི་རྒྱུ་ལ་བརྟེན་ཅིང་འབྲེལ་བར་འབྱུང་
བ་བརྟགས་པ་ཙམ་ལ་འདུ་བྱེད་སླུ་བའི་ཆོས་ཅན་དུ་བརྗོད་ན། དག་སར་བཞུགས་
པའི་བྱང་སེམས་ཆེན་པོ་རྣམས་ལ་སྐུ་དང་ཞིང་ཁམས་སྣང་བ་དེ་ཡང་མ་རིག་པའི་རྒྱུ་
ཅན་འཁྲུལ་སྣང་རང་རྒྱུད་ཅན་དུ་ཐལ་བར་འགྱུར་རོ། །དེའི་ཕྱིར། སྡུད་པ་ལས། །
སེམས་ཅན་ཐ་མ་འབྲིང་དང་མཆོག་གྱུར་ཇི་སྙེད་པ། །དེ་ཀུན་མ་རིག་ལས་བྱུང་བདེ་
- 407

དབུ་མ་རིན་ཆེན་ཕྲེང་བ་རྩ་འགྲེལ།
བར་གཤེགས་པས་གསུངས། །ཞེས་དང་། འཇིག་རྟེན་མ་རིག་རྐྱེན་ཅན་དུ། །གང་
ཕྱིར་སངས་རྒྱས་རྣམས་གསུངས་པ། །དེ་ཡི་ཕྱིར་ན་འཇིག་རྟེན་འདི། །རྣམ་རྟོག་ཡིན་
ཕྱིར་ཅིས་མི་འཐད། །ཅེས་དང་། རྨོངས་པའི་གྲོང་ཁྱེར་མི་བཟད་པར། །འགྲོ་བ་སྐྱ་
མ་བཞིན་དུ་སྣང་། །ཞེས་གསུངས་པའི་ཕྱིར། འཇིག་རྟེན་དུ་གཏོགས་པའི་ཀུན་རྫོབ་
ནི་ལོག་པ་རྣམ་པར་བཞག་ལ། ཀུན་རྫོབ་ཙམ་ནི་མ་ཡིན་ཏེ་ཇི་སྐད་བཤད་པའི་ཡང་
དག་ཀུན་རྫོབ་ཏུ་བཏགས་པ་ཡོད་པའི་ཕྱིར་རོ། ། ལ་ ན་ ན་བླ་
གོང་དུ་བཤད་པའི་བརྒལ་ལན་གཉིས་པ་ནི། དེ་བཞིན་གཤེགས་པའི་ཡོན་ཏན་
རྣམས་ཀྱིས་བསླུ་བ་མི་སྲིད་པའི་ཕྱིར་ཐ་སྙད་ཙམ་དུ་བདེན་པར་བཞག་ཀྱང་རང་་་་
བཞིན་མེད་པས་བདེན་ངེས་སུ་ཡོད་པ་མ་ཡིན་ནོ། །ཇི་ལྟར་ཟླ་བ་གཉིས་སུ་སྣང་བ་
གང་ཡིན་པ་དེ་བློ་གནོད་མེད་ལ་ལྟོས་ནས་མི་བདེན་པ་དང་། ཟླ་བ་གཅིག་སྣང་བ་
གང་ཡིན་པ་དེ་ཉིད་ཅིག་ཤོས་ལ་ལྟོས་ནས་བདེན་པར་བཞག་ཀྱང་། རང་བཞིན་སྟོང་
པ་ཉིད་ནི་གཅིག་དང་དུ་མའི་དངོས་པོ་དང་བྲལ་བའི་ཕྱིར་གཅིག་པ་ཉིད་ཀྱང་བདེན་
པར་མེད་པ་བཞིན་ནོ། །དེ་ཉིད་ཀྱི་ཕྱིར་བྲལ་སྨིན་གྱི་འབྲས་བུའི་ཡོན་ཏན་རྣམས་ཉི་
མ་དང་འོད་ཟེར་བཞིན་སངས་རྒྱས་ཉིད་ཀྱི་ཐུན་མོངས་མ་ཡིན་པའི་ཆོས་ཡིན་ལ། །
རྟོག་པས་ཀུན་ཏུ་བརྟགས་པ་མ་ཡིན་ལ། ལྟོས་མེད་དུ་རང་གི་ངོ་བོས་གྲུབ་པ་མིན་
ཅིང་། གཞན་གྱི་བློས་དངོས་པོར་རྟོག་པས་དེ་དེར་འགྱུར་བའང་མ་ཡིན་པ་ཤེས་པར་
བྱའོ། །དེ་ལྟར་སངས་རྒྱས་ལ་སྐུ་དང་ཡེ་ཤེས་ཡོད་པར་བཤད་པ་ཐ་སྙད་དང་མེད་
པར་བཤད་པ་དོན་དམ་པའི་དབང་དུ་ཤེས་པར་བྱ་སྟེ། དེ་ལས་གཞན་དུ་རྟོག་ན་ཕྱིན་
ཅི་ལོག་ཏུ་འབྱུང་བའི་ཕྱིར། སྟོང་པ་ཉིད་ལ་ལོག་པར་བཟུང་བས་བསླུ་བར་འགྱུར་
བ་བཞིན་ནོ། །དེ་ཡང་འདི་ལྟར་བསམ་པར་བྱ་སྟེ། གཞི་ནས་འབྲས་བུའི་བར་གྱི་
ཆོས་ཐམས་ཅད་ཐ་སྙད་ཙམ་དུ་བདེན་པ་གཉིས་ལས་མི་འདའ་ཞིང་། དེ་གཉིས་དགོས་
པའི་དབང་གིས་མིང་ཙམ་གྱིས་དབྱེ་བ་ལས་དོན་གྱི་ཡིན་ལུགས་ནི་དབྱེར་མེད་ཟུང་
འཇུག་དབུ་མ་ཆེན་པོ་མེད་དགག་དང་མ་ཡིན་དགག་ལ་སོགས་པ་ཁས་བླངས་དང་
- 408 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
བྲལ་བར་གནས་སོ། །ཇི་སྐད་དུ། ཀུན་རྫོབ་དོན་དམ་དབྱེར་མེད་ལ། ། བདེན་པ་
གཉིས་སུ་འབྱེད་པ་འཁྲུལ། །ཞེས་པ་ལ་སོགས་པ་ལུང་མང་དུ་བརྗོད་རྒྱུ་ཡོད་པའི་
ཕྱིར་རོ། །དེས་ན་ཆོས་གང་དང་གང་ལའང་རིགས་པས་དཔྱད་ནས་རང་བཞིན་མེད་
པའི་ངེས་ཤེས་སྐྱེས་ནས་བཟུང་དངོས་པོ་ཐམས་ཅད་བདེན་སྟོང་གི་སྣང་བ་ལས་་་་
མེད་ལ། བདེན་སྟོང་ཞེས་པས་བདེན་གྲུབ་ཀྱིས་སྟོང་པའི་དོན་དམ་དང་། སྣང་བ་
ཞེས་པས་བདེན་སྣང་མ་ཡིན་པར་བདེན་མེད་ཐ་སྙད་ཀྱི་སྣང་བ་ཀུན་རྫོབ་ཡིན་ལ།
དེ་གཉིས་ཡེ་ནས་འདུ་འབྲལ་མེད་པར་གནས་པའི་ཕྱིར་རྟག་ཆད་ཀྱི་རྟོག་པའང་ཅིག་
ཅར་དུ་སེལ་ལ། རྟག་པ་སེལ་བའི་ཕྱིར་དོན་དམ་པར་མེད་ཅེས་ཕར་དགག ཆད་པ་
སེལ་བའི་ཕྱིར་ཐ་སྙད་དུ་ཡོད་ཅེས་ཚུར་སྒྲུབ་པའི་རེས་འཇོག་མི་དགོས་པ། སྣང་ལ་
རང་བཞིན་མེད་པར་རྟོགས་པ་དེ་ཉིད་སྟོང་པ་རྟེན་འབྱུང་དུ་ཤར་བ་སྤྲོས་བྲལ་དབུ་
མའི་ལྟ་བ་ཟབ་མོ་ཡིན་པར་ཤེས་དགོས་པའི་རྟོག་པ་ཞིག་སྐྱེས་བྱུང་། གཞན་དུ་སྟོང་
པ་དགག་རྐྱང་ཡན་གར་བ་དང་། སྣང་བ་ཆིག་རྐྱང་ཡན་གར་བ་གཉིས་ཟུང་དུ་ཚོགས་
ཀྱང་ནམ་མཁའ་དང་བུམ་པ་བཞིན་དུ་འགྱུར་བའི་ཕྱིར། ངེད་ནི་དེ་ལ་སྟོང་པ་རྟེན་
འབྱུང་གི་དོན་འཇོག་མི་ནུས་ཏེ། རང་ཉིད་རྨོངས་པས་དགོངས་པ་མ་འཚལ་བ་ཡིན་
ན་བཟོད་པར་གསོལ་ལོ། །དེའི་ཕྱིར། དཔལ་མགོན་འཕགས་པ་ཀླུ་སྒྲུབ་ཀྱིས། སྟོང་
ཉིད་སྙིང་རྗེའི་སྙིང་པོ་ཅན། །བྱང་ཆུབ་སྒྲུབ་པ་ཁ་ཅིག་ལའོ། །ཞེས་གསུངས་པ་ལྟར།
དེ་བཞིན་གཤེགས་པ་ཉིད་སྟོང་ཉིད་སྙིང་རྗེ་ཟུང་དུ་འཇུག་པའི་ལམ་མཐར་ཕྱིན་པས་
རྟག་པ་འཁོར་བའི་མཐའ་དང༌། ཆད་པ་ཞི་བའི་མཐའ་གང་ལའང་མི་གནས་པའི་མྱ་
ངན་ལས་འདས་པའི་ཕྱིར་དེ་ལ་ཚུར་མཐོང་གི་སྒྲོ་སྐུར་དུ་བྱ་བའི་གནས་མོད་དོ། །
སློབ་དཔོན་གྱིས། རྟག་དང་མི་རྟག་ལ་སོགས་བཞི། །ཞི་བ་འདི་ལ་ག་ལ་ཡོད། །
མཐའ་དང་མཐའ་མེད་ལ་སོགས་བཞི། ། ཞི་བ་འདི་ལ་ག་ལ་ཡོད། །ཅེས་ཕྱོགས་
ལྷུང་དང་བྲལ་བར་བཤད་པ་དང་། གཟུགས་སྐུའི་མཛད་པ་སྣ་ཚོགས་པ་རྣམས་སྨོན་
ལམ་གྱི་དབང་གིས་འཇིག་རྟེན་མཐུན་འཇུག་ཏུ་སྣང་བ་ལས་དོན་དམ་ཆོས་སྐུའི་ངོ་
- 409 -

- ཁྱོ་དབུ་མ་རིན་ཆེན་ཕྲེང་བ་རྩ་འགྲེལ།  ོ་ལྔའི་
བོ་ཉིད་དུ་རྟོག་པ་ནི་སངས་རྒྱས་མཐོང་བའི་སྒྲིབ་པར་བཤད་དེ། ཤེར་ཕྱིན་ལས། །
གང་དག་ང་ལ་གཟུགས་སུ་མཐོང་། །གང་དག་ང་ལ་སྒྲར་ཤེས་པ། ། ལོག་པའི་ལམ་
དུ་ཞུགས་པ་སྟེ། །སྐྱེ་བོ་དེ་དག་ང་མི་མཐོང་། ། ཞེས་དང༌། སློབ་དཔོན་གྱིས། གང་
དག་སངས་རྒྱས་སྤྲོས་འདས་ཤིང་། ། ཟད་པ་མེད་ལ་སྤྲོས་བྱེད་པ། །སྤྲོས་པས་ཉམས་
པ་དེ་ཀུན་གྱིས། །དེ་བཞིན་གཤེགས་པ་མི་མཐོང་ངོ༌། །ཞེས་གསུངས། མདོ་ལས།
གང་གིས་རྟེན་ཅིང་འབྲེལ་བར་འབྱུང་བ་ཤེས་པ་དེས་ཆོས་ཤེས་པར་འགྱུར་རོ། །
གང་གིས་ཆོས་ཤེས་པ་དེས་དེ་བཞིན་གཤེགས་པ་ཤེས་པར་འགྱུར་རོ། །ཞེས་གསུངས་
པའི་རྟེན་འབྲེལ་ཡན་ལག་བཅུ་གཉིས་པོ་རེ་རེ་ནས་འགག་པ་མེད་པ་སོགས་སྤྲོས་
པའི་མཐའ་བརྒྱད་དང་བྲལ་བར་ཤེས་ན་དེ་ཁོ་ན་ཉིད་ཀྱི་ཆོས་ཤེས་ཤིང་། དེ་ཤེས་
ན་དེ་བཞིན་གཤེགས་པ་ཤེས་ཤིང་མཐོང་བར་འགྱུར་བའི་དོན་ནོ། ། སངས་རྒྱས་ཉིད་
ཀྱི་ངོ་བོ་ཆོས་ཀྱི་སྐུ་ལས་གཡོ་བ་མེད་པར་གདུལ་བྱ་དག་པ་ལ་སྣང་ཚུལ་དང༌། སྣང་
ནས་རྩོལ་རྟོག་མེད་ཀྱང་གཞན་དོན་ལྷུན་གྲུབ་ཏུ་མཛད་ཚུལ་སོགས་རྒྱུད་བླ་མ་ལ་
སོགས་པ་ལས་རྒྱ་ཆེར་ཤེས་པར་བྱའོ། ། བརྒྱ་བ ། །
སྨྲས་པ། གདོད་ནས་མངོན་པར་བྱང་ཆུབ་ཀྱི། །བདེ་བ་དམ་པ་བརྙེས་མཛད་ཀྱང་། །
རྒྱལ་བའི་མྱུ་གུའི་ཚུལ་སྟོན་པ། བླ་མ་རྣམས་ལ་གུས་ཕྱག་འཚལ། །དགོས་པའི་དབང་
གིས་དབུ་མའི་དོན། ། ཁ་ཅིག་མེད་དགག་ཚུལ་དུ་གསུངས། ། ཁ་ཅིག་མ་ཡིན་དགག་
ཏུ་བསྟན། །དོན་ལ་འགལ་བ་མེད་པར་མཐོང་། །དེ་ལྟར་མིན་ནི་གསུང་པ་པོ། །སོ་
སོར་རྟག་ཆད་ཁྲོན་པ་རུ། །ལྷུང་ཞེས་སྐུར་བ་བཏབ་པར་འགྱུར། །ཡང་ན་བསྟན་པ་
གཉིས་སུ་འགྱུར། །དོན་དམ་ཉིད་ལས་ཐ་སྙད་དུ། །དབྱིངས་ལས་ཡེ་ཤེས་མ་ཤར་ན། །
བེམ་སྟོང་མུར་འདུག་དམ་བཅའ་ལ། །གཡར་བ་ངོ་ཚའི་ལྟ་བ་ཡིན། །བདེན་གཉིས་
སྣང་དང་སྟོང་པ་ཞེས། །དང་པོའི་བློ་ལ་འཆར་བདེ་བས། །ཕན་ཚུན་གཅིག་ལ་གཅིག་
ལྟོས་ནས། །རེས་འཇོག་ཚུལ་གྱིས་སྟོན་པར་མཛད། །གཟུགས་བརྙན་བཞིན་དུ་བློ་
རབ་རྣམས། །གཅིག་དང་ཐ་དད་བྲལ་བ་ཡི། །ཟུང་འཇུག་ངེས་པས་འཛིན་སྟང་ལས། །
- 410 -

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
འདས་པ་དབུ་མ་ཆེན་པོར་བཞེད། །དོན་གྱི་ངོ་བོ་དེ་ཡིན་གྱི། །མིན་ན་མཉམ་ཉིད་
ཡེ་ཤེས་དེ། །ཡུལ་ལ་འཁྲུལ་བ་ཉིད་དུ་འགྱུར། །ངོ་བོ་གཉིས་སུ་གནས་པའི་ཕྱིར། །
བྱིས་པའི་བློ་ལ་གཉིས་སྣང་གང་། །རྣལ་འབྱོར་རྣམས་ལ་གཉིས་མེད་སྣང་། །གཉིས་
སུ་མེད་པའི་ཡེ་ཤེས་ཉིད། ། གཉིས་མེད་དོན་ལ་ཚད་མ་ཡིན། ། སྣང་སྟོང་དབྱེར་མེད་
སོ་སྐྱེ་ཡི། །བློ་ལ་འགལ་བ་ལྟར་སྣང་ཡང་། །གཉིས་མེད་ཡེ་ཤེས་སྤངས་པའི་བློས། །
གཉིས་མེད་བློ་ལ་གནོད་མ་ཡིན། ། ཀ་བུམ་བཞིན་དུ་བདེན་པ་གཉིས། །ཐ་དད་གཅིག་
ལ་གཅིག་མེད་ཕྱིར། །རྟག་ཆད་བསལ་བར་མི་ནུས་པས། །མཐའ་བྲལ་དབུ་མའི་
དོན་མི་འབྱུང༌། །དེ་ཕྱིར་སེམས་ལ་སེམས་མ་མཆིས། །སེམས་ཀྱི་རང་བཞིན་འོད་
གསལ་བཞིན། །གཟུགས་ལ་སོགས་པའང་དེ་བཞིན་དུ། །བདེན་གཉིས་དབྱེར་མེད་
རྒྱལ་བས་གསུངས། ། སྔ་རབས་བཞེད་པ་གངས་ཀྱི་རི། །མཁའ་ཟླས་གསལ་འདྲ་
སླར་བྱོན་པ། །མཁས་མཆོག་འོད་དཀར་གཉིས་པ་ཡིས། །རབ་གསལ་བློ་ཡི་ཀུ་
མུད་བཞད། །སྨག་ལ་གསལ་བའི་གློག་འོད་དང་། །ཕྱོགས་བཅུར་སྣང་བའི་ཉི་བྱེད་
བཞིན། །ལེགས་གསུང་ཆ་ཤས་ཕྲ་མོ་རེས། །ལོག་ལྟའི་མུན་པ་ཐམས་ཅད་སེལ། །
ཟླ་བས་རེག་པའི་ཆུ་ཤེལ་བཞིན། །གསུང་གི་ཟིལ་དངར་འཐུང་བ་ཡིན། ། ཨ་འཐས་
ཞེན་པ་ལྷོད་གྱུར་ཏེ། །ཟུང་འཇུག་བདུད་རྩིའི་ལུས་སྟོབས་རྒྱས། །ཆད་པ་ཆོས་སུ་སྨྲ་
བ་གོས་མེད་དང་། །རྟག་དངོས་གསང་བའི་དམ་བཅས་རབ་བཅིངས་ནས། །བདེན་
གཉིས་གོལ་སའི་གཡང་སར་འཕྱང་མོ་ཉུག །གང་དེའི་འདྲ་འབག་གྱོན་པའི་སྨྲ་ངན་
དཔུང་། །རལ་གྲི་འཛིན་དབང་མི་ཡི་རྫུར་ཞུགས་པའི། །གཞོམ་མེད་རྡོ་རྗེའི་གཏན་
ཚིག་གཅིག་བཀོད་པས། །གཏམ་གྱི་གོ་ས་ཕྲོགས་དང་འཇིག་རྟེན་གྱི། །འདྲེན་བྱེད་
གཅིག་པུ་དེ་ལས་གཞན་ན་སུ། །རྒྱལ་བསྟན་རྒྱ་མཚོའི་སྙོག་པ་སེལ་བྱེད་ཀྱི། །མཁྱེན་
རབ་རིན་ཆེན་ཕྱོགས་ལྷུང་ར་རི་ཡི། །སྒྲིབ་མེད་དག་པའི་སྣང་བ་འཆར་བ་ལ། །
རིག་པར་སྨྲ་ན་གཟིགས་མོ་དེ་རུ་མཛོད། །ཟབ་དོན་འདོད་དགུ་ཡོངས་འདུས་གླེགས་
བམ་ལ། །མཁས་པའི་སྤྱན་ཟུར་ལྷུང་བ་ཙམ་གྱིས་ཀྱང་། །ཤིས་པའི་མཚན་མ་མངོན་

ཚོ དབུ་མ་རིན་ཆེན་ཕྲེང་བ་རྩ་འགྲེལ། ལོ་ཏོགི་
སུམ་མཐོང་ནུས་ན། །ཞིབ་མྱོང་བདེན་པས་ངོམས་པ་སྨོས་ཅི་དགོས། །ཟླ་མེད་མཁས་
པའི་ངག་སྒོ་དུ་མ་ལས། ། སྙན་པའི་ཚིག་སྒྲོས་དྲི་ཟའི་བུ་མོའི་གླུ། །མཉན་པར་རློམ་
ཡང་དོན་གྱི་འཆི་མེད་ཟས། །ལུས་མེད་སྣོད་དུ་རི་བོང་རྭ་ལ་བལྟ། ། ཤེས་རབ་སྲད་
བུས་དབང་པོ་བཅིངས་པ་བཞིན། །རང་སྟོབས་སྐལ་བའི་ཁྱད་པར་དམན་གྱུར་ཀྱང་། །
དམ་པའི་ལེགས་བཤད་གྲུ་བོ་ལ་བརྟེན་ནས། །ཤེས་བྱ་རྒྱ་མཚོར་འཇུག་ལ་སྤོབས་
པས་ཁེངས། །རིགས་ལམ་རྒྱུ་སྐར་འབུམ་གྱིས་མཚོན་མིན་པའི། །ཡོངས་གྲུབ་ལྷན་
སྐྱེས་བདུད་རྩིའི་ཟ་མ་ཏོག །གདམས་པའི་གཏན་ཚིགས་ཉིན་སྣང་ཟླ་མེད་པས། །
གསལ་མཛད་མགོན་དེ་ལྷ་ལམ་ཡིད་ཀྱི་དབྱིངས། །ངེས་པའི་དོན་ལ་འབད་རྩོལ་
ལྷག་པ་ཡིས། །དམར་ཕྱོགས་རྨོངས་པའི་ཀློང་ནས་འོད་གསལ་བའི། །སྙིང་པོའི་
ཕྱག་རྒྱ་དབྱངས་སུ་ལེན་པའི་སྒྲས། །རྫུན་རིས་བག་ལ་འཁྲུལ་རྣམས་སད་པར་སྨོན། །
བསོད་ནམས་རྒྱ་མཚོའི་ངོགས་སུ་བག་ཕེབ་ནས། །དད་གསུམ་མགྲོན་ཁང་གསར་
པར་གནས་བཅས་ཏེ། །ངེས་པའི་གཟུངས་ཐག་སྦྲེལ་བས་དོན་དམ་གྱི། །བཅུད་ལེན་
གྲུབ་པས་ཕོངས་པ་རིང་དུ་སྤང་། །འབྱུང་འགྱུར་དོན་ལྡན་ཉིད་དུ་སྨོན་མཛད་ནས། །
ལེགས་བཤད་མཛའ་བོ་སྟེང་འཐུང་གྱུར་ཏོ་ཅོག །རོ་བཅུད་སྲོག་གི་ཟུངས་སུ་ལེན་
མཁས་པ། །ཞུམ་མེད་དབྱར་གྱི་སྐྱེས་བུའི་ངང་ཚུལ་འཛིན། །རྒྱལ་བའི་བྲན་དུ་དམ་
འཆའ་ན། །བསྟན་ལ་གུས་པས་ཤུལ་མཚོན་ཏེ། །ཐོས་བསམ་སྒོམ་པའི་ཆོས་རྔ་ཞིག །
རྒྱུན་ཆད་མེད་པར་ཅིས་མི་རྡུང་། །དམར་གོས་བྱས་པའི་ཆུ་འཛིན་མ། །འཛུམ་གྱིས་
བོས་པའི་ཉི་གཞོན་བཞིན། །ཚུལ་གནས་སྒོམ་པའི་རང་སྐལ་གྱི། །སྒྲུབ་པའི་མཆོད་
སྡོང་གསར་པ་བྱ། །དོན་མེད་ཉི་མ་འཕུལ་བྱེད་ཀྱི། །རིགས་པ་རྫུང་པའི་གོ་ལོང་ལ། །
སྙིང་པོ་མེད་མཐོང་སྒྲུབ་རྒྱུད་ཀྱི། །བྱ་བ་བཟང་པོ་སྣང་བར་མཛོད། །སྔར་བྱོན་གྲུབ་
བརྒྱའི་འབྱུང་ཁུངས་ནི། །ངེས་དོན་རྡོ་རྗེའི་ཐེག་པ་ཉིད། །གནའ་བོའི་རིང་ལུགས་
ཚུལ་བཟུང་ནས། །རྟེན་འདི་མཆོག་གི་འབབ་སྟེགས་མཛོད། །མཁྱེན་བརྩེའི་འོད་
ཟེར་དཔལ་འབར་བས། །འགྲོ་ཁམས་རྒྱ་མཚོའི་མུན་སེལ་བ། །འཇམ་དབྱངས་
- 12

རིན་པོ་ཆེའི་ཕྲེང་བའི་འགྲེལ་བ་ལུང་གི་གསལ་བྱེད།
ཞབས་སེན་པདྨ་དམར། །ཡོངས་འཛིན་སྤོབས་པའི་གཏེར་ལ་དབང་། །ཡུན་རིང་
ཐོས་པའི་བརྟུལ་ཞུགས་ལྷོད། །དཔེ་ཚོགས་མང་ཡང་སྐུ་ཆིངས་བསྡམས། ། ལོ་མང་
ཉལ་ནས་མགོ་བཀྱག་སྟེ། །མལ་ནས་རྙེད་པའི་གྲུབ་མཐའ་སྨྲས། །བྱིས་པའི་རྣམ་
རིག་མ་སྤངས་པས། །མཁས་པའི་ཐུགས་ལ་དོན་མི་འོས། །གཞོན་རྣམས་ཚིག་ལ་
ཀླག་ཅོར་རྒོད། །བྱུང་ན་འཆགས་ཤིང་ཉེས་མེད་ཀྱི། །སེམས་ལ་གོ་བ་སྲིད་ན་དེ། །
མཁའ་མཉམ་འགྲོ་བའི་དཔལ་དུ་བསྔོ། །གཉིས་མེད་མཉམ་པའི་དོན་ཐོབ་ཤོག །
ཅེས་པ་འདི་ཡང་གཞུང་ལུགས་སྨྲ་བའི་གོ་ས་རློམ་པ་ཤཱཀྱའི་བཙུན་གཟུགས་བསོད་
ནམས་ཆོས་འགྲུབ་ཅེས་འབོད་པས་དབུ་མ་ལ་འཇུག་པའི་རང་འགྲེལ་བཤད་པའི་
སྐབས་སུ་བྲིས་པ་རང་འདྲ་གཞན་ལ་ཕན་པར་གྱུར་ཅིག ། དགེའོ། ༈
ཨོཾ་སྭ་སྟི། མཁས་པའི་གཙུག་རྒྱན་བསོད་ནམས་ཆོས་འགྲུབ་ཀྱི། །དབུ་མའི་དཀའ་
གནད་ལེགས་པར་དཔྱད་པའི་གསུངས། །ཚིག་ཉུང་དོན་བཟང་གཞན་ལས་ཁྱད་
འཕགས་འདི། །ཀཐོག་གདན་སར་སྤར་དུ་བསྒྲུབ་པ་དགེ། སརྦ་མངྒ་ལཾ། །
ཡིག་སྒྲིག་པ། ལེགས་ལྡན་རབ་རྒྱས།
རྩིས་འཕྲུལ་པ། ལེགས་ལྡན་རབ་རྒྱས།
ཞུ་དག་པ། འབའ་མཁྱེན་དཔལ་དང་། ལེགས་ལྡན་རབ་རྒྱས།
- 413

ಅಪವಿತ್ರಗಳಲ್ಲಿ 
ಅವರು 
ಮತ್ತು 
ವಯಸದಸAugh
ರಚಂದನವನದಲ್ಲಿ 
ಸಮುರ್ದ 
ಒತ್ತಿ 
ಮತ್ತು

ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དབལ་རྩ་རྒྱུད་ལས་གསུངས་སོ། །

གསེར་ལྗོངས་བླ་མ་རུང་ལྔ་རིག་ནང་བསྟན་སློབ་གྲྭ་ཆེན་མོ།།

JJ19
༄༅། །སྟོན་པའི་དམ་ཆོས་རྣམ་གཉིས་ཏེ། །
ལུང་དང་རྟོགས་པའི་བདག་ཉིད་དོ། །
དེ་འཛིན་བྱེད་པ་སྨྲ་བྱེད་དང༌། །
སྒྲུབ་པར་བྱེད་པ་ཁོ་ན་ཡིན། །

